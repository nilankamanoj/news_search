{
    "date": {
        "month": "04", 
        "day": "09", 
        "year": "2019"
    }, 
    "content": "වැලිකඩ රිමාන්ඞ් බන්ධනාගාරයේ රැඳවියෙකු සතුව තිබී සයිනයිඞ් කුප්පි 02ක් සහ බෙහෙත් එන්නත් කරන සිරින්ජ 02ක් සොයා ගැනීම සම්බන්ධයෙන් තවදුරටත් පරීක්ෂණ සිදු කරනවා.සොයා ගත් ද්‍රව්‍ය රජයේ රස පරීක්ෂක වෙත යොමු කිරීමටයි නියමිතව ඇත්තේ.බස්නාහිර පළාත් බුද්ධි කොට්ඨාශයේ නිලධාරීන්ට ලද තොරතුරක් මත කළ පරීක්ෂාවකදී මෙම ද්‍රව්‍ය සොයා ගැනුණා.සොයා ගත් සිරින්ජ 02හි සයිනයිඞ් යම් ප්‍රමාණයකට පුරවා තිබූ බවටයි මේවනවිට සැක පළ වී ඇත්තේ.සිද්ධිය සම්බන්ධයෙන් අත්අඩංගුවට ගෙන ඇත්තේ හෙරොයින් නඩුවකට රිමාන්ඞ් බන්ධනාගාරයේ සිටින සමන් පුෂ්ප කුමාර නොහොත් “මරාල සුරංග” යන අයයි.බන්ධනාගාරයේ රඳවා සිටින ඔහුට ප්‍රතිවිරුද්ධ කණ්ඩායමක සාමාජිකයින් දෙදෙනෙකු ඝාතනය කිරීම සඳහා සයිනයිඞ් සහ සිරින්ජ රැගෙන පැමිණි බවට ප්‍රශ්ණ කිරීම්වලදී අනාවරණ වී තිබෙනවා.", 
    "views": "4196", 
    "authors": [
        "හේමන්ත කහවලගේ"
    ], 
    "title": "වැලිකඩ බන්ධනාගාරයේ ඝාතන සැලසුමක් අනාවරණය වෙයි"
}
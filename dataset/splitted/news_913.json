{
    "date": {
        "month": "05", 
        "day": "04", 
        "year": "2019"
    }, 
    "content": "හිටපු පාර්ලිමේන්තු මන්තී‍්‍රවරුන් සහ විසුරුවා හැර ඇති පළාත් සභාවල හිටපු ප‍්‍රධාන අමාත්‍යවරුන් හා අමාත්‍යවරුන්ට ආරක්‍ෂාව සදහා ලබාදී ඇති පොලිස් නිලධාරීන් සම්බන්ධයෙන් වාර්තාවක් කැදවීමට ආරක්‍ෂක කමිටුව තීරණය කර තිබෙනවා.හිටපු පාර්ලිමේන්තු මන්තී‍්‍රවරුන් සහ විසුරුවා හැර ඇති පළාත් සභාවල හිටපු ප‍්‍රධාන අමාත්‍යවරුන් හා අමාත්‍යවරුන්ට ආරක්‍ෂාව සදහා පොලිස් නිලධාරීන් 75 ත් 100 ත් අතර ප‍්‍රමාණයක් යොදවා ඇති බවටයි තොරතුරු වාර්තා වී ඇත්තේ.ඒ අනුව අදාළ පිරිස්වලට සැබෑ ලෙසම තර්ජනයක් ඇත්ද යන්න සොයා බලා එසේ නොමැති අයගේ ආරක්‍ෂාවට සිටින පොලිස් නිලධාරීන් ඉවත් කිරීමටයි ආරක්‍ෂක කමිටුව තීරණය කර ඇත්තේ.එම කමිටුව ආරක්‍ෂක අමාත්‍යාංශයේදී ඊයේ පස්වරුවේ රැස්වූ අවස්ථාවේදී මෙම තීරණය ගෙන තිබෙනවා.මෙම අවස්ථාවට ආරක්‍ෂක ලේකම්වරයා,වැඩබලන පොලිස්පතිවරයා,රාජ්‍ය බුද්ධි අංශයේ නිලධාරීන් සහ විශේෂ කාර්ය බලකායේ අණදෙන නිලධාරියා ඇතුළු පිරිසක් එක්වූ බවයි නෙත් නිවුස් වෙත වාර්තා වුණේ.", 
    "views": "1455", 
    "authors": [
        "හේමන්ත කහවලගේ"
    ], 
    "title": "හිටපු පාර්ලිමේන්තු හා පළාත් සභා මන්ත්‍රීවරුන්ගේ ආරක්ෂාව පිළිබඳ වාර්තාවක් කැඳවේ"
}
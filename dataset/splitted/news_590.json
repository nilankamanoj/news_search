{
    "date": {
        "month": "05", 
        "day": "17", 
        "year": "2019"
    }, 
    "content": "ෆේස්බුක්,වට්ස්ඇප්,වයිබර් ඇතුළු සමාජ මාධ්‍ය ජාල සදහා පනවා තිබූ තාවකාලික තහනම ඉවත් කර තිබෙනවා.නෙත් නිවුස් කළ විමසීමකදී විදුලි සංදේශ නියාමන කොමිෂන් සභාවේ අධ්‍යක්‍ෂ ජනරාල් ශ්‍යාමල් ජයතිලක ඒ බව තහවුරු කළා.සමාජ මාධ්‍ය ජාල සදහා රජය විසින් තාවකාලික තහනමක් පනවා තිබුණේ ඉකුත් දින කිහිපයේදී ප්‍රදේශ කිහිපයක ඇති වූ ගැටුම් සහ කලහකාරී සිද්ධීන් සමග වෛරී ප්‍රකාශ පැතිරයාම වැළැක්වීම සදහායි.මේ අතර සමාජ මාධ්‍ය ජාල ඔස්සේ ජාතීන් අතර අසමගිය ඇතිවන ආකාරයේ ප්‍රකාශයන් නිකුත් කරන සහ එම ප්‍රකාශ බෙදාහරින පුද්ගලයින්ට එරෙහිව නීතිය දැඩිව ක්‍රියාත්මක කරන බව පොලීසිය පවසනවා.ආරක්‍ෂක අමාත්‍යාංශයේ මාධ්‍ය කේන්‍ද්‍රයේ අද පැවති මාධ්‍ය හමුවකදි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මේ බව කියාසිටියා.", 
    "views": "1953", 
    "authors": [
        "හේමන්ත කහවලගේ"
    ], 
    "title": "සමාජ මාධ්‍ය ජාල තහනම ඉවත් කෙරේ"
}
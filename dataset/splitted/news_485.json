{
    "date": {
        "month": "05", 
        "day": "22", 
        "year": "2019"
    }, 
    "content": "මද්‍රාසා පාසල් සම්බන්ධයෙන් මුස්ලිම් කටයුතු අමාත්‍ය ඒ.එච්.එම්.හලීම් කැබිනට් මණ්ඩලයට ඊයේ (21) ඉදිරිපත් කෙරුණු යෝජනාවක් එහිදී ප‍්‍රතික්ෂේප වී තිබෙනවා.මද්‍රාසා පාසල් මුස්ලිම් කටයුතු අමාත්‍යංශය යටතේ නියාමනයට ලක් කිරීමටයි මෙහිදී යෝජනා වී ඇත්තේ.එහෙත් මෙම නියාමනය මුස්ලිම් කටයුතු අමාත්‍යංශය යටතේ නොව අධ්‍යාපන අමාත්‍යංශය යටතේ සිදු විය යුතු බව කැබිනට් මණ්ඩලය පෙන්වා දී තිබෙනවා.මද්‍රාසා පාසල්වල විෂය නිර්දේශ සැකසීම ද ජාතික අධ්‍යාපන ආයතනය හරහා සිදු විය යුතු බවයි මෙහිදී ප‍්‍රකාශ වී ඇත්තේ.මේ අතර අමාත්‍ය රිෂාඞ් බදියුදීන්ට එරෙහිව ඉදිරිපත්ව ඇති විශ්වාසභංග යෝජනාව පිළිබඳව ද කැබිනට් මණ්ඩලය ඊයේ සාකච්ඡා කර තිබෙනවා.අමාත්‍ය රිෂාඞ් බදියුදීන් එහිදී ප‍්‍රකාශ කර ඇත්තේ ජනාධිපතිවරයා හෝ අග‍්‍රාමාත්‍යවරයා ඉල්ලා සිටියහොත් පමණක් තමන් අමාත්‍ය ධුරයෙන් ඉල්ලා අස්වන බවයි.ඉකුත් වසර අගදී සිදු වූ ආණ්ඩු පෙරළියේදී තමන් ඇතුළු කණ්ඩායමේ සහය ලබා ගැනීමට ඒකාබද්ධ විපක්ෂය උත්සහ කළ බවද දැන් ඔවුන් තමන්ට චෝදනා නඟන්නේ එම අවස්ථාවේදී තමන් ඔවුන්ට සහය ලබා නොදුන් නිසා බවද අමාත්‍ය රිෂාඞ් බදියුදීන් මෙහිදී ප‍්‍රකාශ කර තිබෙනවා.", 
    "views": "6846", 
    "authors": [
        "දිල්ශාන් තුෂාර"
    ], 
    "title": "මද්‍රාසා ගැන හලීම්ගේ යෝජනාවක් කැබිනට් මණ්ඩලයෙන් ඉවතට"
}
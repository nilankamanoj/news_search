{
    "date": {
        "month": "05", 
        "day": "07", 
        "year": "2019"
    }, 
    "content": "ජාතික තව්හිද් ජමාත් සංවිධානය සමග සබඳතා පැවැත්වූ මැණික් ව්‍යාපාරිකයෙකු පානදුර,වත්තල්පොල,හේනමුල්ල ප‍්‍රදේශයේදී අත්අඩංගුවට ගෙන තිබෙනවා.සැකකාර මැණික් ව්‍යාපාරිකයා එම අන්තවාදී සංවිධානයට 2017 වසරේ සිට මුදල් ලබාදී ඇති බවටද අනාවරණ වී ඇති බවයි පොලීසිය පැවසුවේ.මෙම ව්‍යාපාරිකයා සතුව තිබී වායු රයිෆල් උණ්ඩ 591ක්,අන්සතු ගමන් බලපත්‍ර 2ක්,රුපියල් ලක්ෂ 19ක මුදලක් තැන්පත් කර තිබු බැංකු පොතක් සහ ඔහු භාවිත කල සුඛෝපභෝගී වාහනය පොලිසිය විසින් අත්අඩංගුවට ගෙන තිබෙනවා.මෙම වාහනය සැකකාර ව්‍යාපාරිකයා පරිහරණය කලත් එය අක්කරෙයිපත්තුව,ඔට්ටමාවඩි ප්‍රදේශයේ පදිංචි මුස්ලිම් ජාතිකයෙකුගේ නමකට ලියාපදිංචිකර ඇති බවට පොලිසිය කරුණු හෙළිකර ගැනීමට සමත්ව තිබෙනවා.අත්අඩංගුවට ගනු ලැබූ සැකකරුව පොලිසිය විසින් පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 10 වෙනිදා දක්වා රිමාන්ඩ් භාරයේ තබන ලෙස මහේස්ත්‍රාත්වරයා නියෝග කර ඇත.", 
    "views": "7275", 
    "authors": [
        "හේමන්ත කහවලගේ"
    ], 
    "title": "ජාතික තව්හිද් ජමාත් සංවිධානයට මුදල් දුන් මැණික් ව්‍යාපාරිකයා කොටු"
}
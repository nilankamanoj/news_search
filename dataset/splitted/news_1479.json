{
    "date": {
        "month": "04", 
        "day": "09", 
        "year": "2019"
    }, 
    "content": "මාකඳුරේ මදුෂ් සමඟ ඩුබායිහි දී අත්අඩංගුවට ගෙන ඊයේ මෙරටට පැමිණි දෙදෙනා අතර සිටි මොහොමඞ් මුෆාර් මොහොමඞ් ජබීර් නමැත්තා මුදාහැර තිබෙනවා.ඒ,අපරාධ පරීක්ෂණ දෙපාර්තමේන්තුව සිදු කළ ප්‍රශ්න කිරීම්වලින් පසුවයි.ඊයේ (08) පෙරවරුවේ කටුනායක ගුවන් තොටුපලේ දී මෙලෙස අත්අඩංගුවට ගැණුනේ මොහොමඞ් නසීම් මොහොමඞ් ෆයිසර් සහ මොහොමඞ් මුෆාර් මොහොමඞ් ජබීර් යන පුද්ගලයින් දෙදෙනායි.ඔවුන් දෙදෙනාම කොළඹ 10 ප්‍රදේශයේ පදිංචිකරුවන්.ප්‍රශ්න කිරීම්වලින් පසු මෙලෙස මුදා හැරුණු මොහොමඞ් මුෆාර් මොහොමඞ් ජබීර් නමැත්තා ඩුබායි වෙත ගොස් ඇත්තේ සංචාරක වීසා බලපත්‍රයකින්.ඒ,2018 වසරේදීයි.ඔහු සමඟ අත්අඩංගුවට ගත් මොහොමඞ් නසීම් මොහොමාඞ් ෆයිසර් නමැත්තා ඩුබායි වෙත ගොස් ඇත්තේ රැකියා සඳහා වන වීසා බලපත්‍රයකින් බව නෙත් නිවුස් වෙත වාර්තා වුණා.ඔහු මීට පෙර සිදු වූ අපරාධ 02ක සැකකරුවෙකු ද බවයි විමර්ශනවලින් වැඩිදුරටත් හඳුනාගෙන ඇත්තේ.", 
    "views": "3038", 
    "authors": [
        "කසුන් කැලුම්"
    ], 
    "title": "ඩුබායි සිට පිටුවහල් කල අයෙක් මුදා හැරේ"
}
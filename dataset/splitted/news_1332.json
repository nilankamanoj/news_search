{
    "date": {
        "month": "04", 
        "day": "16", 
        "year": "2019"
    }, 
    "content": "පෞද්ගලික අංශයේ සේවකයන්ගේ අවම වැටුප ඉහළ නැංවීම සඳහා කඩිනමින් පනත් කෙටුම්පතක් ඉදිරිපත් කරන බව කම්කරු අමාත්‍ය රවීන්ද්‍ර සමරවීර පවසනවා.වතුකම්කරුවන්ට ද අදාළ වන පරිදි මෙම වැටුප් සංශෝධනය සිදු කරන බවයි අමාත්‍යවරයා වැඩිදුරටත් පැවසුවේ.අග‍්‍රාමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන් මේ සම්බන්ධයෙන් ඉකුත් දා සාකච්ඡාවක් පවත්වා තිබෙනවා.යෝජිත වැටුප් වැඩිකිරීම සඳහා ජාතික කම්කරු උපදේශක සභාවේදී ද එකගතාවන් ඇතිවූ බවයි අමාත්‍යවරයා කියා සිටියේ.කෙසේවෙතත් සිදු කරන වැටුප් වැඩිකිරීම කොපමණ ප‍්‍රමාණයක්දැයි මෙහිදී ප‍්‍රකාශ කෙරුණේ නැහැ.පෞද්ගලික අංශයේ සේවකයින්ට දැනට හිමි අවම මූලික වැටුප රුපියල් 10,000ක්.දීමනා ද සහිතව එය රුපියල් 13,500ක් වනවා.", 
    "views": "4358", 
    "authors": [
        "ඩිල්ෂාන් මඩවල", 
        "මහේෂ් චතුරංග"
    ], 
    "title": "පෞද්ගලික අංශයට වැටුප් වැඩි කරන්න කෙටුම්පතක්"
}
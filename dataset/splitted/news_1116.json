{
    "date": {
        "month": "04", 
        "day": "25", 
        "year": "2019"
    }, 
    "content": "හෙට දහවල් පැවැත්වෙන ජුම්මා මෙහෙයන් සඳහා සහභාගීවීමෙන් වළකින්නැයි මුස්ලිම් ආගමික කටයුතු අමාත්‍ය එම් එච් ඒ හලීම් මුස්ලිම් ජනතාවගෙන් ඉල්ලීමක් කරනවා.පවතින ආරක්‍ෂක තත්ත්වය සලකා මෙම තීරණය ගත් බවයි අමාත්‍යවරයා නෙත් නිවුස් වෙත පැවසුවේ.මේ අතර මුස්ලිම් පල්ලි ඉලක්ක කර ගනිමින් ප‍්‍රහාරයක් එල්ල විය හැකි බවට අපරාධ පරීක්ෂණ දෙපාර්තමේන්තුවවිසින් පොලිස්පතිවරයා දැනුවත් කර තිබෙනවා.ඒ,ලද බුද්ධි තොරතුරුවලට අනුවයි.පොලිස්පතිවරයා දැනුවත් කරමින් නිකුත් කළ එම ලිපියේ දැක්වෙන්නේ අන්තවාදී ආගමික අදහස් ඇති මොහොමඞ් කාසීම් සහරාන් නමැත්තා සහ අනුගාමිකයින් පිරිසක් විසින් පනත්වාගෙන යන සංවිධානාත්මක ත‍්‍රස්තවාදී කණ්ඩායමක් තවත් ප‍්‍රහාරයක් එල්ල කීරීමේ සූදානමක් පවතින බවයි.එම ප‍්‍රහාර විශේෂයෙන් කුප්පු පල්ලි නොහොත්,අචුලියා පල්ලි නමැති මුස්ලිම් පල්ලි ඉලක්ක කර ගනිමින් එල්ල කිරීමේ සැලසුම්ක් ඇති බවට විශ්වාස කටයුතු තොරතුරුකරුවෙකු මගින් දැනගැනිමට ලැබී ඇති බවයි එම ලිපියේ දැක්වෙන්නේ., ,මේ අතර අයි එස් සංවිධානය ශ‍්‍රී ලංකාව තුළද කි‍්‍රයාත්මක වීම ආරම්භ වී ඇතැයි නෙත් එෆ් එම් බැලූම්ගල ඉකුත් 2018 වසරේ අගෝස්තු 10වනදා අනාවරණයක් සිදු කළා.එම වැඩසටහන හෙට පෙරවරුවේ බැලූම්ගල වැඩසටහනින් නැවත ප‍්‍රචාරය කිරීමට නියමිතයි.", 
    "views": "3412", 
    "authors": [
        "හේමන්ත කහවලගේ", 
        "කසුන් කැළුම්"
    ], 
    "title": "හෙට ජුම්මා දේව මෙහෙයන්ට සහභාගී නොවන්නැයි මුස්ලිම් ජනතාවට දැනුම් දෙයි"
}
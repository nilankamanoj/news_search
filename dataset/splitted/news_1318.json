{
    "date": {
        "month": "04", 
        "day": "17", 
        "year": "2019"
    }, 
    "content": "ප්‍රංශයේ සුප්‍රකට නොටර් ඬේම් දේවස්ථානයේ ඇතිවු ගින්න සම්බන්ධයෙන් සිය කණගාටුව ප්‍රකාශ කරමින් ජනාධිපති මෛත්‍රිපාල සිරිසේන සහ විපක්ෂ නායක මහින්ද රාජපක්ෂ නිවේදනයන් නිකුත් කර තිබෙනවා.සිය නිල ට්විටර් ගිණුම ඔස්සේ ප්‍රංශයේ ජනතාවට සිය කණගාටුව ප්‍රකාශ කළ ජනාධිපති මෛත්‍රිපාල සිරිසේන මහතා සියවසකට වඩා ඉපැරණි නොටර් ඬේම් දේවස්ථානය යළි නගා සිටුවිම සදහා ශ්‍රි ලංකාවේ සහයෝගය ලබා දෙන බවට නිවේදනය කර සිටිනවා.මේ අතර විපක්ෂ නායක මහින්ද රාජපක්ෂ ද ට්විටර් පණිවිඩයක් නිකුත් කරමින් කියා සිටින්නේ නොටර් ඬේම් දේවස්ථානයේ සිදුවූ විපත අසා තමන් කම්පාවට පත්වූ බවත් වේදනාවෙන් සිටින සියළු දෙනාට යලි නැගී සිටීමට හැකි වෙතැයි තමන් ප්‍රාර්ථනා කරන බවයි.එමෙන්ම මෙම ඛේදජනක අවස්ථාවේදි ප්‍රංශ ජනතාව සමග තමන් ඇතුළු සමස්ත ශ්‍රි ලාංකිකයින් එක්ව සිටින බව එහි සඳහන්.", 
    "views": "1907", 
    "authors": [
        "දිනුක් හේවාවිතාරණ"
    ], 
    "title": "ජනපති සහ විපක්ෂ නායක ප්‍රංශයට සොව පළකරයි"
}
{
    "date": {
        "month": "04", 
        "day": "29", 
        "year": "2019"
    }, 
    "content": "රටේ ඇතිව තිබෙන අර්බුදකාරි වාතාවරණය අවසන් වන තෙක් වෙසක් හා පොසොන් උත්සව නොපවත්වන ලෙස පූජ්‍ය ගලගොඩඅත්තේ ඥාණසාර හිමියන් පවසයි.අද (29) දින හෝමාගම අධිකරණයට ඉදිරිපත් කරනු ලැබූ පූජ්‍ය ඥාණසාර හිමියන් යළි බන්ධනාගාරය වෙත රැගෙන යන අවස්ථාවේදී මේ බව සඳහන් කළේය.මොකුත් කියන්න ඕනේ නැහැ.වෙසක්,පොසොන්.මේ ප්‍රශ්න ඉවර වෙනකන්,කිසිම උත්සවයක්.කිසිම පිංකමක්.කරන්න දෙන්න එපා ලංකාවේ.සිද්ධස්ථාන ගණනාවකට මරාගෙන මැරෙන ප්‍රහාරයක් එල්ල කරන්න නියමිතව තියෙනවා.ඒ තොරතුරු ඕනි නම් ගන්න එන්න බන්ධනාගාරයට.යනුවෙන් උන්වහන්සේ වැඩිදුරටත් සඳහන් කළේය.අතුරුදන්ව සිටින මාධ්‍යවේදී ප්‍රගීත් එක්නැගලිගොඩගේ බිරිඳ වන සන්ධ්‍යා එක්නැගලිගොඩට හෝමාගම මහේස්ත‍්‍රාත් අධිකරණ පරිශ‍්‍රය තුළදී සාපරාධී බිය ගැන්වීම සහ බැන තර්ජනය කිරීම චෝදනාවන් යටතේ විභාග වූ නඩුවකදී සන්ධ්‍යා එක්නැලිගොඩට රුපියල් 3000 වන්දි මුදලක් ගෙවීමට අධිකරණය මගින් කර තිබූ නියෝගයකට අනුව එම වන්දි මුදල ගෙවීම සඳහා අද මෙම නඩුව කැඳවා තිබිණි.මේ අතර බෞද්ධ සිද්ධස්ථාන වලට ප්‍රහාරයක් එල්ලවීමේ සැලසුමක් පිළිබඳ තොරතුරු ලැබී ඇතැයි ශ්‍රී ලංකා රාමඤ්ඤ මහා නිකාය නිවේදනයක් නිකුත් කරමින් සඳහන් කරයි.එම නිසා ස්වාමීන් වහන්සේලා දායක පිරිසව විහාරස්ථාන වලට කැඳවා ආරක්ෂාව පිළිබඳව දැනුවත් කරන ලෙසත් අරක්ෂක අංශ සමග ක්ෂණික සන්නිවේදන ක්‍රම පිළිබඳව සාකච්ඡා කර පෙර සූදානමින් සිටින ලෙසත් එම නිවේදනයේ වැඩිදුරටත් සඳහන්වේ.", 
    "views": "7194", 
    "authors": [
        "ප්‍රනීත් කරුණාරත්න"
    ], 
    "title": "වෙසක් පොසොන් උත්සව එපා.මරාගෙන මැරෙන ප්‍රහාරයක සැළසුමක් - ඥාණසාර හිමි පවසයි"
}
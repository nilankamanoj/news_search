{
    "date": {
        "month": "04", 
        "day": "30", 
        "year": "2019"
    }, 
    "content": "රටේ පවතින වත්මන් තත්ත්වය හමුවේ බෞද්ධ ජනතාවද බුද්ධිමත්ව කටයුතු කළයුතු බව විෂයභාර අමාත්‍ය ගාමිණි ජයවික‍්‍රම පෙරේරා පවසනවා.පන්සල් ඉලක්ක කර ගනිමින් ප‍්‍රහාරයක් එල්ල විය හැකි බවට තොරතුරු අනාවරණවීම සම්බන්ධයෙන් අදහස් දක්වමින් අමාත්‍යවරයා මේ බව සඳහන් කළා.අන්තවාදී කි‍්‍රයා සිදුකරන පුද්ගලයින් නීතියේ රැහැනට හසු කර ගැනීම සඳහා සියළු ජනතාවගේ සහායද අවශ්‍ය බවයි මෙහිදී ප‍්‍රකාශ කෙරුණේ.මේ අතර බෞද්ධ සිද්ධස්ථාන ඉලක්ක කර ගනිමින් ප‍්‍රහාරයක් එල්ල විය හැකි බවට බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිමියන් ඊයේ (29) අනතුරු ඇගවීමක් සිදුකළා.ඒ,නඩු කටයුත්තක් සඳහා හෝමාගම මහේස්ත‍්‍රාත් අධිකරණයට පැමිණි අවස්ථාවේදීයි.පවතින තත්ත්වය විසදෙන තෙක් වෙසක් සහ පොසොන් හෝ වෙනත් පිංකම් නොපවත්වන ලෙසයි උන්වහන්සේ එහිදී ඉල්ලීමක් කළේ.මේ අතර ශී‍්‍ර ලංකාවේ බෞද්ධ සිද්ධිස්ථානවලට සාම්ප‍්‍රදායික නොවන ප‍්‍රහාරයක් එල්ල කිරීමට ඉඩ ඇති බවට තොරතුරු ලැබී ඇතැයි ශී‍්‍ර ලංකා රාමඤ්ඤ මහා නිකායද ඊයේ (29) අනතුරු ඇගවීමක් සිදුකළා.ඒ,ශී‍්‍ර ලංකා රාමඤ්ඤ මහා නිකායේ සියළු පාලක සංඝ සභික හිමියන් සහ ප‍්‍රාදේශික සංඝ සභා ලේඛකාධිකාරී හිමියන් වෙත ශී‍්‍ර ලංකා රාමඤ්ඤ මහා නිකායේ මහා ලේඛකාධිකාරී පූජ්‍ය අත්තන්ගනේ ශාසනරතන හිමියන් සිය අත්සනින් යුත් ලිපියක් යොමු කරමින්.", 
    "views": "5907", 
    "authors": [
        "සජිත් තිලකරත්න"
    ], 
    "title": "බෞද්ධ ජනතාවට බුද්ධිමත්ව කටයුතු කරන්නැයි කියයි"
}
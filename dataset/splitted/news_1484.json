{
    "date": {
        "month": "04", 
        "day": "09", 
        "year": "2019"
    }, 
    "content": "ජනාධිපතිවරයා සහ හිටපු ආරක්ෂක ලේකම් ඝාතන කුමන්ත්‍රණය සම්බන්ධයෙන් දැනට රක්ෂිත බන්ධනාගාර ගත කර සිටින හිටපු නියෝජ්‍ය පොලිස්පති නාලක ද සිල්වා විසින් සිදුකරන ලද විදෙස් සංචාර සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර ඇති බව අද (09) එම දෙපාර්තමේන්තුවේ නිලධාරියෙක් විසින් කොළඹ කොටුව මහේස්ත්‍රාත් රංග දිසානායක මහතාට දැනුම් දෙනු ලැබුවා.ප්‍රභූ ඝාතන කුමන්ත්‍රණය සම්බන්ධයෙන් අද පැවති නඩු විභාගය කැඳවූ අවස්ථාවේදී අපරාධ පරීක්ෂණ දෙපාර්තමේන්තුව අධිකරණයට කරුණු දක්වමින් සඳහන් කර සිටියේ 2017 වසරේ සිට හිටපු නියෝජ්‍ය පොලිස්පති නාලක සිල්වා විසින් නිල වශයෙන් සහ නිල නොවන වශයෙන් සිදුකරන ලද විදෙස් ගමන් සම්බන්ධයෙන් හා ඔහු කවුරුන් සමග එම ගමන් සිදුකළේද යන්න සම්බන්ධයෙන් විමර්ශනය සිදුකරන බවයි.එමෙන්ම නාලක සිල්වාට සම්බන්ධයෙන් සිදුකරන ලද සාක්ෂි සම්බන්ධයෙන් වන සවිස්තරාත්මක වාර්තාවක් ඉදිරි නඩු දිනයේදී අධිකරණයට ලබා දෙන ලෙස මහේස්ත්‍රාත්වරයා අපරාධ පරීක්ෂණ දෙපාර්තමේන්තුවට නියෝග කරනු ලැබුවා.ඒ අනුව හිටපු නියෝජ්‍ය පොලිස්පති නාලක ද සිල්වා අප්‍රේල් මස 23 වෙනිදා දක්වා රක්ෂිත බන්ධනාගාර ගත කරන ලෙස නියෝග කළා.", 
    "views": "3518", 
    "authors": [
        "දිනුක් හේවාවිතාරණ"
    ], 
    "title": "2017 සිට නාලක ද සිල්වාගේ විදෙස් ගමන් ගැන CIDය සොයයි"
}
{
    "date": {
        "month": "04", 
        "day": "04", 
        "year": "2019"
    }, 
    "content": "රජය හඳුන්වා දුන් සූර්යබල සංග‍්‍රාමය යටතේ නිවාස හෝ වෙනත් ගොඩනැගිලිවලට සවි කෙරෙන සූර්ය බල පද්ධතීන් ජාතික පද්ධතියට සම්බන්ධ කිරීම ලංකා විදුලිබල මණ්ඩලය විසින් ප‍්‍රමාද කරමින් ඇතැයි චෝදනා නැගෙනවා.නෙත් නිවුස් වෙත කතා කළ සූර්යබල පද්ධති සවි කිරීමේ නිරත ව්‍යාපාරිකයන් සහ එම පාරිභෝගිකයන් පැවසුවේ පද්ධතිය සවිකර අවසන් කළත් එය ජාතික පද්ධතියට සම්බන්ධ කර ගැනීම සඳහා මාස කිහිපයක් බලා සිටීමට සිදු වන බවයි.රටපුරා විදුලි අර්බුදයක් ද පවතින මෙවැනි අවස්ථාවක සූර්යබල පද්ධතීන් ජාතික පද්ධතියට සවි කිරීම මෙලෙස ප‍්‍රමාද කරන්නේ මන්දැයි සැක සිතෙන බවද ඔවුන් පැවසුවා.නිවාස හෝ ගොඩනැගිලිවලට සවි කෙරෙන සූර්යබල පද්ධතීන් ප‍්‍රමාදයකින් තොරව ජාතික පද්ධතියට සම්බන්ධ කරන්නේ නම් ඇති වී තිබෙන විදුලි අර්බුදයට ද එය විසඳුමක් වනු ඇති බවයි මෙහිදී වැඩිදුරටත් ප‍්‍රකාශ කෙරුණේ.රජය සූර්යබල සංග‍්‍රාමය ආරම්භ කළේ කැබිනට් අනුමැතිය ද සහිතවයි.2017 වසරේ අගෝස්තු මස 09 වැනිදා පැවති කැබිනට් රැස්වීමේදී ඊට අදාළ තීරණ ගැණුනා.", 
    "views": "5352", 
    "authors": [
        "ලහිරු කපුගේ"
    ], 
    "title": "විදුලි අර්බුදය ගැන සූර්යබල පද්ධති සවි කිරීමේ ව්‍යාපාරිකයින් සහ එම පාරිභෝගිකයින්ගෙන් තවත් හෙළිදරව්වක්"
}
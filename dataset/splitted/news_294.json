{
    "date": {
        "month": "05", 
        "day": "29", 
        "year": "2019"
    }, 
    "content": "පාස්කු ඉරිදා ප‍්‍රහාරයෙන් සංචාරක කර්මාන්තයට ඇති වූ අහිතකර බලපෑම අවම කර ගැනීම සදහා නව ප‍්‍රවර්ධන වැඩසටහන් ආරම්භ කිරීමට කැබිනට් මණ්ඩලය අනුමැතිය ලබාදී තිබෙනවා.මේ යටතේ ගෝලීය නියෝජිත ආයතනයක් මගින් දින 45 ක කාලයක් සදහා මහජන සබදතා දියුණු කිරීමේ වැඩසටහනක් කි‍්‍රයාත්මක කිරීමට නියමිතයි.සංචාරක සන්නාමයක් ලෙස,ශී‍්‍ර ලංකා නාමය යළි ප‍්‍රචලිත කිරීම සදහා මාස 6 ක කාලයක් දැන්වීම් ප‍්‍රචාරණය කිරීමටද කටයුතු කෙරෙනු ඇති.සංචාරක ගමනාන්තයක් ලෙස ශී‍්‍ර ලංකාව තවදුරටත් ප‍්‍රවර්ධනය කිරීමේ අදහසින් විදේශ චාරිකා මෙහෙයවන්නන් සමග එක්වද ප‍්‍රවර්ධන වැඩසටහන් සිදු කිරීමට යෝජනා වී තිබෙනවා.වසරකට මගීන් 250 කට වැඩි සංඛ්‍යාවක් ශී‍්‍ර ලංකාවට රැගෙන එන විදේශ චාරිකා මෙහෙයවන්නන් සමග එක්ව මෙම ප‍්‍රවර්ධන වැඩසටහන් සිදු කිරීමටයි සැලසුම් කර ඇත්තේ.එක්සත් රාජධානිය,ඉන්දියාව,රුසියාව,ඉතාලිය,ඊශ‍්‍රායලය,ජර්මනිය,චීනය,යුක්රේනය,ජපානය,ප‍්‍රංශය,ඕස්ටේ‍්‍රලියාව සහ කොරියාව ඇතුළු රටවල් කිහිපයක විදේශ චාරිකා මෙහෙයවන්නන් වෙතින් ඒ සදහා යෝජනා කැදවීමට අපේක්ෂා කෙරෙනවා.මෙම වැඩසටහන සදහාසිදුකරීමට නියමිත ආයෝජනය රුපියල් මිලියන 150ක්.කැබිනට් මණ්ඩලය ඒ සදහාද අනුමැතියද ලබා දීතිබෙනවා.", 
    "views": "1641", 
    "authors": [
        "ඩිල්ෂාන් මඩවල"
    ], 
    "title": "සංචාරක සන්නාමයක් ලෙස ශී‍්‍ර ලංකා නාමය යළි නංවන්න මිලියන 150ක ආයෝජනයක්"
}
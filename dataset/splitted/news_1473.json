{
    "date": {
        "month": "04", 
        "day": "09", 
        "year": "2019"
    }, 
    "content": "අද (09) මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ පැය 48ක සංකේත වැඩවර්ජනය අත්හිටුවීමට දුම්රිය රියදුරන් ඇතුළු වෘත්තීය සමිති තීරණය කර තිබෙනවා.ඒ,ප්‍රවාහන අමාත්‍ය අර්ජුණ රණතුංග සමග අද පස්වරුවේ ප්‍රවාහන අමාත්‍යාංශයේ පැවැති සාකච්ඡාවකදීයි.මෙම වර්ජනය ආරම්භ කිරීමට නියමිතව තිබුණේ ඉල්ලීම් කිහිපයක් මුල් කර ගනිමින්.කෙසේවෙතත් මේ සම්බන්ධයෙන් ඉදිරියේදී තවත් සාකච්ඡා වටයක් සිදු කරන බව දුම්රිය වෘත්තීය සමිති පවසනවා.සිංහල හා දෙමළ අලුත් අවුරුද්ද වෙනුවෙන් හෙට (10) සිට විශේෂ දුම්රිය සේවා ද ක්‍රියාත්මක කිරීමට නියමිත බවයි ප්‍රවාහන අමාත්‍යාංශය පැවසුවේ.මේ අතර පෞද්ගලික බස් රථ සේවකයින් පිරිසක් අද මධ්‍යම රාත්‍රියේ සිට වර්ජනයක් ආරම්භ කිරීමට සූදානම් වනවා.එය නියමිත පරිදි සිදු කරන බවයි ඔවුන් තහවුරු කළේ.", 
    "views": "3341", 
    "authors": [
        "හේමන්ත කහවලගේ"
    ], 
    "title": "දුම්රිය වර්ජනය නවතී"
}
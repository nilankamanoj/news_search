{
    "date": {
        "month": "04", 
        "day": "30", 
        "year": "2019"
    }, 
    "content": "පසුගිය අප්‍රේල් මස 21 වෙනිදා සිදුවූ බෝම්බ ප්‍රහාර මාළාව සම්බන්ධයෙන් ජනාධිපති මෛත්‍රිපාල සිරිසේන මහතා විසින් පත් කරනු ලැබූ විශේෂ ජනාධිපති විමර්ශන කොමිෂන් සභාව හිටපු ආරක්ෂක ලේකම් හේමසිරි ප්‍රනාන්දු සහ මේ වන විට අනිවාර්ය නිවාඩු යවා ඇති පොලිස්පති පුජිත ජයසුන්දර ඇතුළු නිලධාරීන් ගණනාවක ගෙන් ප්‍රකාශ සටහන් කර ගෙන තිබෙනවා.ජනාධිපතිවරයා විසින් පත්කර ඇති විශේෂ විමර්ශන කොමිෂන් සභාවේ සභාපතිවරයා ලෙස ශ්‍රේෂ්ඨාධිකරණ විනිසුරු විජිත් කේ.මලල්ගොඩ,විශ්‍රාමික පොලිස්පති එන්.කේ.ඉලංගකෝන්,හිටපු නිතිය හා සාමය අමාත්‍යාංශයේ ලේකම් පද්මසිරි ජයමාන්න පත්කර තිබෙනවා.මෙම විශේෂ ජනාධිපති විමර්ශන කොමිසම විසින් ඉදිරියේදී පාර්ශව ගණනාවකින් ප්‍රකාශ සටහන් කර ගැනීමට කටයුතු කරනු ඇති අතර ඒ සම්බන්ධයෙන් පුවත්පත් නිවේදනයක් මෙම මස 25 වෙනිදා පුවත්පත් ඔස්සේ පළකර තිබෙනවා.මේ සම්බන්ධයෙන් පුද්ගලයෙකුට හෝ සංවිධානයකට මෙම කොමිසමට තමන්ගේ ප්‍රකාශ හෝ අදහස් ඉදිරිපත් කිරීමට ඇත්නම් පහත සඳහන් ලිපිනයට හෝ ෆැක්ස් අංකයට යොමු කරන ලෙස ජනාධිපති මාධ්‍ය අංශය ඉල්ලා සිටියි.ලිපිනය : අංක 2306,කොළඹ.,ෆැක්ස් අංකය :011-2100446,විද්‍යුත් ලිපිනය : presinq@eastersun.gov.lk", 
    "views": "2991", 
    "authors": [
        "දිනුක් හේවාවිතාරණ"
    ], 
    "title": "පාස්කු බෝම්බ ප්‍රහාරය ගැන හිටපු ආරක්ෂක ලේකම් හා පොලිස්පතිගෙන් ප්‍රකාශ සටහන් කර ගැනේ"
}
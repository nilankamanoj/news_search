{
    "date": {
        "month": "04", 
        "day": "26", 
        "year": "2019"
    }, 
    "content": "ජුම්මා දේවමෙහෙයන් සඳහා අද පල්ලිවලට නොයන්නැයි සමස්ත ලංකා ජමයිතුල් උලමා සංවිධානය ද ඉස්ලාම් භක්තිකයින්ගෙන් ඉල්ලීමක් කරනවා.ඒ වෙනුවට නිවෙස්වල සිට සිය ආගමික වතාවත් ඉටු කරන ලෙයසි ඔවුන් යෝජනා කරන්නේ.ජීවිතවල සහ දේපළ වල ආරක්ෂාව වෙනුවෙන් මෙම ඉල්ලීම කරන බව ද සමස්ත ලංකා ජමයිතුල් උලමා සංවිධානය ප‍්‍රකාශ කළා.මේ අතර මුස්ලිම් ආගමික කටයුතු පිළිබඳ අමාත්‍ය එම් එච් ඒ හලීම් නිවේදනයක් නිකුත් කරමින් කියා සිටියේ මුස්ලිම් පල්ලි ඉලක්ක කරමින් ත‍්‍රස්ත ප‍්‍රහාරයක් අද එල්ල විය හැකි බවට බුද්ධි තොරතුරු ලැබී ඇති බවයි.ඒ නිසා ජුම්මා දේවමෙහෙයන් සඳහා අද පල්ලිවලට යාමෙන් වළකින්නැයි ඔහු ද ඉස්ලාම් භක්තිකයන්ගෙන් ඉල්ලා සිටියා.මේ අතර නිවේදනයක් නිකුත් කරමින් බස්නාහිර ආණ්ඩුකාර අසාද් සාලි පවසන්නේ මුස්ලිම් පල්ලිවල ආරක්ෂාව සම්බන්ධයෙන් ඊයේ පස්වරුවේ පැවැති සර්ව ආගමික සමුළුවේදී ජනාධිපතිවරයාගේ අවධානයට යොමු කෙරුණු බවයි.සාමාන්‍ය ආගමික වතාවත් සඳහා ආරක්ෂාව තහවුරු කිරීමට සියලූ පියවර ගෙන ඇතැයි ජනාධිපතිවරයා එහිදී සහතික වී ඇතැයි ද ආණ්ඩුකාරවරයා පවසනවා.", 
    "views": "3673", 
    "authors": [
        "හේමන්ත කහවලගේ", 
        "ලහිරු කපුගේ"
    ], 
    "title": "පල්ලි නොයන්නැයි මුස්ලිම් ජනතාවගෙන් ඉල්ලීමක් - මුස්ලිම් පල්ලි ආරක්ෂා කරන බවට අසාද් සාලිගෙන් නිවේදනයක්"
}
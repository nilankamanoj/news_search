{
    "date": {
        "month": "05", 
        "day": "07", 
        "year": "2019"
    }, 
    "content": "සංචාරක හෝටල් සඳහා පනවා තිබූ සියයට 15 ක වැට් බද්ධ සියයට 5 ක් දක්වා අඩු කිරීමට තීරණය කර තිබෙනවා.එය අප්‍රේල් පළමු වනදා සිට 2020 වසරේ මාර්තු 31 දක්වා බල පැවැත්වෙනු ඇති.මුදල් රාජ්‍ය අමාත්‍ය එරාන් වික්‍රමරත්න අද පැවැති මාධ්‍ය හමුවකදී පැවසුවේ සංචාරක ක්ෂේත්‍රය නගා සිටු වීමට සහන රැසක් ලබාදෙන බවයි.මෙම මාධ්‍ය හමුවට සංචාරක සංවර්ධන අමාත්‍ය ජෝන් අමරතුංග ද එක්ව සිටියා.අද සිට බල පැවැත්වෙන පරිදි සංචාරක හෝටල්වල ආරක්ෂාව තහවුරු කිරීම සඳහා මිලදී ගන්නා ආරක්ෂක උපකරණ වල බදු ද සම්පූර්ණයෙන්ම ඉවත්කරන බවයි මෙහිදි වැඩිදුරටත් ප්‍රකාශ කෙරුණේ.", 
    "views": "2141", 
    "authors": [
        "ලහිරු කපුගේ", 
        "මහේෂ් චතුරංග"
    ], 
    "title": "සංචාරක හෝටල් සදහා 10%ක වැට් බදු සහනයක්"
}
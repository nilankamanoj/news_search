{
    "date": {
        "month": "06", 
        "day": "08", 
        "year": "2019"
    }, 
    "content": "ලෝක කුසලාන කි‍්‍රකට් තරගාවලියේ තවත් තරගයක් කාඩිෆ්හිදී අද (08) පැවැත්වෙනවා.ඒ,සත්කාරක එංගලන්තය සහ බංග්ලාදේශය අතරයි.මෙවර තරගාවලියේ මේ දක්වා තරග දෙක බැගින් සහභාගි වූ එංගලන්තය සහ බංග්ලාදේශය ඉන් එක් තරගය බැගින් ජය ගත්තා.එංගලන්තය මේ වනවිට ප‍්‍රසාද ලකුණු සටහනේ පසු වන්නේ 6 වන ස්ථානයේයි.බංග්ලාද්ශ කණ්ඩායම එම සටහනේ 8 වන ස්ථානයේ පසු වනවා.ප‍්‍රසාද ලකුණු සටහනේ පෙරමුණේ පසුවන්නේ නවසීලන්ත කණ්ඩායමයි.ඕස්ටේ‍්‍රලියානු කණ්ඩායම එම සටහනේ දෙවන ස්ථානයේ පසුවන අතර ශී‍්‍ර ලංකාව එහි 3 වන ස්ථානයට හිමිකම් කියනවා.ශී‍්‍ර ලංකාව සහ පාකිස්තානය අතර ඊයේ (07) පැවැත්වීමට නියමිතව තිබූ තරගය වර්ෂාව හේතුවෙන් අතහැර දැමුණු අතර ඒ අනුව දෙපිළටම එක් ප‍්‍රසාද ලකුණ බැගින් හිමි වුණා.", 
    "views": "1663", 
    "authors": [
        "කසුන් කැළුම්"
    ], 
    "title": "එංගලන්තය සහ බංග්ලාදේශය අද පිටියට"
}
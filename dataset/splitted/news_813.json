{
    "date": {
        "month": "05", 
        "day": "07", 
        "year": "2019"
    }, 
    "content": "නැගෙනහිර ශරියා විශ්ව විද්‍යාලය සම්බන්ධයෙන් පාර්ලිමේන්තුවට අද යෝජනාවක් ඉදිරිපත් කෙරුණා.පෞද්ගලික මන්ත්‍රී යෝජනාවක් ලෙස එය ඉදිරිපත් කලේ පාර්ලිමේන්තු මන්ත්‍රී දොස්තර කවින්ද ජයවර්ධනයි.එමගින් ඔහු දක්වා ඇත්තේ නැගෙහිර පළාතේ ස්ථාපිත කර තිබෙන හා විවෘත කිරීමට නියමිත ශරියා විශ්ව විද්‍යාලය රජයට පවරා ගැනීමට කටයුතු කළයුතු බවටයි.ලෝකයේ සහ රටේ උද්ගත වී ඇති වර්ගවාදී,ආගම්වාදී හා ත්‍රස්තවාදයට බලපෑම් කරන ශරියා නීතිය මේ වනවිට මෙරට ජනතාව තුළත් බහුතරයක් ලෝකවාසීන් තුළත් බිය සංකා ඇති වීමට හේතු සාධක වී ඇති බවයි මන්ත්‍රීවරයා සිය යෝජනාව මගින් පෙන්වා දෙන්නේ.නැගෙනහිර ශරියා විශ්ව විද්‍යාලය වැනි විශ්ව විද්‍යාල තුළින් රටතුළ ඇති සාමකාමී බව නැති වීමට හැකියාවත් ඇති බව ද එහි සඳහන්.ඒ අනුව ජාතිවාදය පෝෂණය කරන ආගම්වාදී විශ්ව විද්‍යාලයක් වන නැගෙනහිර ශරියා විශ්ව විද්‍යාලය වහාම රජයට පවරාගන්නා ලෙස මන්ත්‍රීවරයා ඉල්ලා සිටිනවා.", 
    "views": "3743", 
    "authors": [
        "හේමන්ත කහවලගේ"
    ], 
    "title": "නැගෙනහිර ශරියා විශ්ව විද්‍යාලය ගැන පාර්ලිමේන්තුවට යෝජනාවක්"
}
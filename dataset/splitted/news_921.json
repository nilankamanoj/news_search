{
    "date": {
        "month": "05", 
        "day": "03", 
        "year": "2019"
    }, 
    "content": "පානීය ජල සැපයුමට වස මිශ්‍ර වී ඇති බවට අසත්‍ය ප්‍රකාශ සිදු කිරීමේ චෝදනාවට අත්අඩංගුවට ගත් සැකකරුවන් දෙදෙනෙක් මැයි මස 17 වනදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් අධිකරණය අද (03) නියෝග කළා.සැකකරුවන් දෙදෙනා මෝදර පොලීසිය විසින් අත්අඩංගුවට ගෙන අධිකරණයට ඉදිරිපත් කර තිබූ අතර බ්ලූමැන්ඩල් පොලිස් වසම් තුළ පානීය ජලයට වස මිශ්‍ර කර ඇති බවට ශබ්දවාහිනී යන්ත්‍ර මඟින් මෙම සැකකරුවන් අසත්‍ය ප්‍රචාරයක් සිදු කර ඇති බවට පොලිසිය චෝදනා කර සිටියා.සැකකරුවන්ගේ මෙම ක්‍රියාව තුළින් මෙම අවස්ථාවේජාතීන් අතර පවතින සමගියට බාධා ඇති කිරීමේ අරමුණ ඇතිව සිදුකර ඇති බවත් එබැවින් ඔවුන්ට එරෙහිව එක්සත් ජාතීන්ගේ සිවිල් හා දේශපාලන අයිතිවාසිකම් පිළිබඳ සම්මුති පනත යටතේ කටයුතු කරන බව පොලීසිය අධිකරණයට දැනුම් දෙනු ලැබුවා.ඒ අනුව සැකකරුවන් දෙදෙනා මැයි මස 17 දා තෙක් රක්ෂිත බන්ධනාගාර ගත කිරීමට කොළඹ අතිරේක මහේස්ත්‍රාත් ලෝචනී අබේවික්‍රම මහත්මිය නියෝග කළා.", 
    "views": "1352", 
    "authors": [
        "අධිකරණ වාර්තාකරු"
    ], 
    "title": "ජලයට වස දැමු බවට සාවද්‍ය ප්‍රචාර යැවු පුද්ගලයින් දෙදෙනා යලි රිමාන්ඩ්"
}
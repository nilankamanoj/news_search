{
    "date": {
        "month": "04", 
        "day": "04", 
        "year": "2019"
    }, 
    "content": "තේ නිෂ්පාදනයේදී බර වැඩි කිරීම සඳහා සීනි මිශ‍්‍ර කිරීමේ ගැටලුව විසදීම තවත් අමාත්‍යවරයෙකුට ඉතිරි නොකරන බව වැවිලි කර්මාන්ත අමාත්‍ය නවීන් දිසානයක පවසනවා.අයවැය කාරක සභා අවස්ථාවේ විවාදයට ඊයේ (03) එක්වෙමින් අමාත්‍යවරයා මේ බව කියා සිටියා.වැවිලි කර්මාන්ත,කදුරට නව ගම්මාන යටිතල පහසුකම් හා ප‍්‍රජා සංවර්ධන,තැපැල් සේවා හා මුස්ලිම් ආගමික කටයුතු අමාත්‍යංශයේ වැය ශීර්ෂ ඊයේ විවාදයට ගැණුනා.මේ අතර ඉකුත් දා පාර්ලිමේන්තුවේදී පරාජයට පත්වූ මහා නගර හා බස්නාහිර සංවර්ධන අමාත්‍යාංශයේ සහ ස්වදේශ කටයුතු,පළාත් සභා හා පළාත් පාලන අමාත්‍යාංශයේ වැය ශීර්ෂ වෙනුවෙන් ඊයේ පාර්ලිමේන්තුවට පරිපූරක ඇස්තමේන්තුවක් ඉදිරිපත් කෙරුණා.එම ඇස්තමේන්තු හෙට (05) පැවැත්වෙන අයවැය 03වන වර කියවීමේ ඡන්ද විමසීමෙන් පසුව සම්මත කර ගැනීමට නියමිතයි.", 
    "views": "2940", 
    "authors": [
        "සමන්ත කුමාර"
    ], 
    "title": "තේවල බර වැඩි කිරීමට සීනි මිශ්‍ර කිරීමේ ක්‍රියාවට තිත තියන්න ඇමති සැරසේ"
}
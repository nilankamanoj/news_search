{
    "date": {
        "month": "04", 
        "day": "14", 
        "year": "2019"
    }, 
    "content": "ජීවිත 31 ක් බිලිගත් මීතොටමුල්ල කසල කන්ද නායගොස් අදට වසර දෙකක් සපිරෙනවා.මේ වනවිට එම කසල කන්ද නාගරික උද්‍යානයක් කිරීමේ කටයුතු සිදු කෙරෙමින් පවතින බවයි පාර්ලිමේන්තු මන්ත්‍රී එස් එම් මරික්කාර් පැවසුවේ.මිට අවුරුදු දෙකකට කලින් ජිවිත 31ක් ගිනි ගත්ත මීතොටමුල්ල කසල කන්ද මේ වෙනකොට සංවර්ධනය වෙමින් පවතිනවා.විශේෂයෙන් අක්කර 28ක් පුරා විහිදී තිබෙන මේ කසල කන්ද රුපියල් මිලියන 2300ක් වියදම් කරලා අක්කර 05ක උද්‍යානයක් සහ අලුත් කොලොන්නාව නගරය ඉදි කිරීමේ මුලික වැඩසටහන ක්‍රියාත්මකයි.මෙහි තිබෙන කසල කන්ද සම්පුර්ණයෙන්ම තළා දමලා ඒ මත පියළි අල්ලලා පසුව මේ වසරේ ජුලි මාසයෙන් පසු ඉදිකිරීමේ කටයුතු ආරම්භ කරනවා.මෙය සැබෑ වෙනසක් සිදුකරන බවයි මන්ත්‍රිවරයා වැඩිදුරටත් සඳහන් කර සිටියේ.", 
    "views": "1692", 
    "authors": [
        "කසුන් කැලුම්"
    ], 
    "title": "මීතොටමුල්ල නාය ගොස් අදට වසර දෙකක් සපිරෙයි"
}
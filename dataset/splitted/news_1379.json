{
    "date": {
        "month": "04", 
        "day": "14", 
        "year": "2019"
    }, 
    "content": "නීතිවිරෝධී අයුරින් යුරෝපය බලා සංක්‍රමණය වීමට උත්සහ කළ ශ්‍රී ලාංකිකයින් ඇතුළු අනවසර සංක්‍රමණිකයින් 558 දෙනෙක් තුර්කිය විසින් පසුගිය සිකුරාදා (12) අත්අඩංගුවට ගෙන තිබෙන බව එරට මාධ්‍ය විසින් වාර්තා කර තිබෙනවා.මෙම පිරිස අතරට ශ්‍රී ලාංකිකයින්ට අමතරව,පකිස්තාන,බංග්ලාදේශය,මොරොක්කෝව,ටියුනීසියාව,ඉරානය,ඉරාකය,පලස්තීනය,ඊජිප්තුව සහ සිරියානු ජාතිකයින්ද ඇතුලත් බවයි වාර්තා වන්නේ.යුරෝපය බලා අනවසර ආකාරයට සංක්‍රමණය වීමේ එක් ප්‍රධාන මාර්ගයක් ලෙස මිනිස් ජාවාරම්කරුවන් විසින් මේ වන විට තුර්කිය යොදා ගෙන ඇති බව එරට රජය පවසනවා.අත්අඩංගුවට ගනු ලැබූ පිරිස මේ වන විට රැඳවුම් කඳවුරු කිහිපයක තබා ඇති බවත් ඒ ඒ රටවලට අනුව අත්අඩංගුවට ගනු ලැබූ පිරිස් සම්බන්ධයෙන් කිසිදු නිල වාර්තාවක් මේ දක්වා තුර්කි රජය විසින් නිකුත් කර නොමැත.", 
    "views": "2727", 
    "authors": [
        "දිනුක් හේවාවිතාරණ", 
        "කසුන් කැළුම්"
    ], 
    "title": "ශ්‍රී ලාංකිකයින් ඇතුළු 558 දෙනෙක් තුර්කියේදී අත්අඩංගුවට"
}
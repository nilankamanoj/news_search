{
    "date": {
        "month": "05", 
        "day": "20", 
        "year": "2019"
    }, 
    "content": "නැවත සිදුවිය හැකි සයිබර් ප‍්‍රහාරයකින් රාජ්‍ය වෙබ් අඩවි ආරක්ෂා කර ගැනීම සඳහා දැන් පියවර ගෙන ඇතැයි ශ‍්‍රී ලංකා පරිගණක හදිසි ප‍්‍රතිචාර සංසදය පවසනවා.කෙසේවෙතත් ඩොට් කොම් (.com) සහ ඩොට් එල් කේ (.lk) වෙබ් සඳහා එවැනි පූර්ණ සහතිකයක් ලබාදිය නොහැකි බවයි නෙත් නිවුස් කළ විමසීමකදී ඔවුන් වැඩිදුරටත් පැවසුවේ.එහි තොරතුරු ආරක්ෂණ ඉංජිනේරු රවිඳු මීගස්මුල්ල මේ බව සඳහන් කළා.ශ‍්‍රී ලංකාවේ කුවෙට් තානාපති කාර්යාලයේ වෙබ් අඩවිය සහ ඩොට් කොම් හා ඩොට් එල් කේ තවත් වෙබ් අඩවි කිහිපයක් ඊයේ (19) සයිබර් ප‍්‍රහාරයකට ලක්වුණා.මෙම වෙබ් අඩවි බොහෝමයක් මේ වනවිට යථා තත්වයට පත්කර තිබෙන බවයි මෙහිදී ප‍්‍රකාශ කෙරුණේ.කෙසේවෙතත් ප‍්‍රහාරය සිදු කර ඇත්තේ කවුරුන්දැයි තවමත් තහවුරු කර කිව නොහැකි බවද ශ‍්‍රී ලංකා පරිගණක හදිසි ප‍්‍රතිචාර සංසදය පැවසුවා.", 
    "views": "1936", 
    "authors": [
        "ලහිරු කපුගේ"
    ], 
    "title": "සයිබර් ප්‍රහාරයෙන් පසු දැන් තත්ත්වය ගැන ශ‍්‍රී ලංකා පරිගණක හදිසි ප‍්‍රතිචාර සංසදය පැහැදිළි කරයි"
}
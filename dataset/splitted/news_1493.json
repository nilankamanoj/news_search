{
    "date": {
        "month": "04", 
        "day": "09", 
        "year": "2019"
    }, 
    "content": "මතභේදයට ලක්ව තිබෙන ශ‍්‍රී ලංකා මහජන උපයෝගීතා කොමිසම සම්බන්ධයෙන් අද රැස්වන කැබිනට් මණ්ඩලයේදී සාකච්ඡා කිරීමට නියමිත බව දේශපාලන ආරංචි පවසනවා.එහි අධ්‍යක්‍ෂ ජනරාල් දමිත කුමාරසිංහ පිළිබඳව මෙහිදී විශේෂයෙන් සලකා බැලෙනු ඇති.වත්මන් විදුලි අර්බුදය ඇති වීමට මහජන උපයෝගීතා කොමිසම ද වගකිව යුතු බව ලංකා විදුලි බල මණ්ඩලයේ ඉංජිනේරු සංගමය මීට පෙර ප‍්‍රකාශ කළා.ඉකුත් කැබිනට් රැස්වීමේ දී ද මහජන උපයෝගීතා කොමිසම පිළිබඳ සාකච්ඡා වී ඇති අතර ජනාධිපතිවරයා එහිදී ප‍්‍රකාශ කර ඇත්තේ එම කොමිසමේ අධ්‍යක්‍ෂ ජනරාල්වරයා සෙසු අදහස්වලට සංවේදී නොවී කටයුතු කරන බවයි.ගැටුම් නිරාකරණය කිරීමට නම් ඔහු සම්බන්ධයෙන් තීන්දුවක් ගත යුතු බවද ජනාධිපතිවරයා ප‍්‍රකාශ කර ඇතැයි දේශපාලන ආරංචි පැවසුවා.මේ අතර ලංකා විදුලිබල මණ්ඩලය අද (09) අධිකරණය හමුවේ පෙනී සිටිමට නියමිතව තිබෙනවා.ඒ,නිසි දැනුම්දීමකින් තොරව සිදු කළ විදුලි කප්පාදුවට එරෙහිව මහජන උපයෝගීතා කොමිසම ගොණුකළ නඩුවට අදාළවයි.", 
    "views": "3386", 
    "authors": [
        "හේමන්ත කහවලගේ", 
        "නිශාන් ද සිල්වා"
    ], 
    "title": "විදුලිබල මණ්ඩලය අද අධිකරණය හමුවට - මහජන උපයෝගීතා කොමිසම කැබිනට් මණ්ඩලයේ අවදානයට"
}
{
    "date": {
        "month": "04", 
        "day": "13", 
        "year": "2019"
    }, 
    "content": "ගාල්ල අක්මීමන පින්නදූව ප්‍රදේශයේ දී පොලිස් නිලධාරියෙකුට පහරදුන් සැකකරුවන් සොයා තවදුරටත් විමර්ශන ක්‍රියාත්මක බව පොලිසිය පවසනවා.පහරදුන් පුද්ගලයින් ප්‍රදේශයෙන් පලා ගොස් ඇති බවටයි මේ වනවිට සිදු කළ මූලික විමර්ශනයේදී හෙළි වී ඇත්තේ.මෙලෙස පහරදී ඇත්තේ අසංක නොහොත් බෝලා සහ අනුර නොහොත් පස් අනුර යන පුද්ගලයින් බව මේ වනවිටත් අනාවරණ කරගෙන තිබෙනවා.ඔවුන් සිදු කළ පහරදීමෙන් තුවාල ලැබුවේ බෙන්තොට පොලිසියට අනුයුක්තව සේවය කරන පොලිස් කොස්තාපල්වරයෙක්.ඔහු පහරකෑමෙන් පසු ප්‍රතිකාර සඳහා ගාල්ල කරාපිටිය රෝහලට ඇතුළත් කෙරුණා.කෙසේවෙතත් පහරදීමට නිශ්චිත හේතුවක් මෙතෙක් අනාවරණ වී නැහැ.පස් අනුර නමැත්තාට අයත් පස් ප්‍රවාහන ටිපර් රථයකට එරෙහිව නීතිය ක්‍රියාත්මක කිරීම හේතුවෙන් මෙම කොස්තාපල්වරයාට පහරදී ඇති බවටයි නිල නොවන වාර්තාවල දැක්වෙන්නේ.සිද්ධිය සම්බන්ධයෙන් අත්අඩංගුවට ගැනීමට සොයන පස් අනුර නමැත්තා පිළිබඳ මීට පෙර ද පොලිසියේ දැඩි අවධානයක් යොමු වුණා.ඒ,ඉකුත් ජනවාරී 23 වනදා ගාල්ල බූස්ස ප්‍රදේශයේ දී තරුණයන් දෙදෙනෙකු පැහැරගෙන ගොස් ඝාතනය කිරීමේ සිද්ධියත් සමඟයි.තරුණයන් දෙදෙනා පැහැරගැනීමට භාවිත කළ වෑන් රථය පස් අනුර නමැත්තාට අයත් එකක් බවටයි තොරතුරු වාර්තා වී තිබුණේ.", 
    "views": "3158", 
    "authors": [
        "තරංග රුක්ෂාන් ජයසේකර"
    ], 
    "title": "ගාල්ලේ දී පොලිසියට පහරදුන් පිරිස් සොයා මෙහෙයුම්"
}
{
    "date": {
        "month": "05", 
        "day": "02", 
        "year": "2019"
    }, 
    "content": "පාස්කු ඉරිදා ප‍්‍රහාරයේදී කොළඹ කිංග්ස්බරි හෝටලයේ මරාගෙන මැරෙන බෝම්බය පුපුරුවා ගත් බවට සැක කෙරෙන මොහොමඞ් අසාම් මොහොමඞ් මුබාරක් නොහොත් අබ්දුල්ලා යන අය සම්බන්ධයෙන් ඩි එන් ඒ පරීක්‍ෂණයක් සිදු කරන්නැයි කොළඹ කොටුව මහේස්ත‍්‍රාත් අධිකරණය රජයේ රස පරීක්‍ෂකවරයාට අද නියෝග කළා.මෙම මරාගෙන මැරෙන බෝම්බය පුපුරුවා ගත්තේ මොහොමඞ් අසාම් මොහොමඞ් මුබාරක් නොහොත් අබ්දුල්ලාම බවට තහවුරු කර ගැනීම මෙහි අපේක්‍ෂාවයි.අදාළ ඩි එන් ඒ පරීක්‍ෂණ සදහා සැකකරුගේ දියණිය වන අබීබා අසාම්ගේ රුධිර සාම්පල ලබාගැනීමටද මෙහිදී නියෝග කෙරුණා.සැකකාර මොහොමඞ් අසාම් මොහොමඞ් මුබාරක් නොහොත් අබ්දුල්ලා පදිංචිව සිට ඇත්තේ කොළඹ 02,යෝන් වීදිය අංක 128 දරණ නිවසේයි.ඔහුගේ ඥාතීන් පිරිසක් මේ වනවිට අත්අඩංගුවේ පසුවනවා.", 
    "views": "2134", 
    "authors": [
        "අධිකරණ වාර්තාකරු"
    ], 
    "title": "කිංග්ස්බරි හෝටලයට මරාගෙන මැරෙන ප්‍රහාරය එල්ල කළ සැකකරුගේ ඩි එන් ඒ පරීක්‍ෂණයක් කරන්නැයි අධිකරණ නියෝගයක්"
}
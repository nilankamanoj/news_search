{
    "date": {
        "month": "05", 
        "day": "31", 
        "year": "2019"
    }, 
    "content": "පකිස්තානුවන් ඇතුළු තවත් විදේශීය සරණාගතයින් පිරිසක් වවුනියාව පුන්තෝට්ටම් කඳවුර වෙත ඊයේ රාතී‍්‍ර රැගෙනවිත් තිබෙනවා.පකිස්තානුවන් 31දෙනෙකු,ඇෆ්ගනිස්තාන ජාතිකයින් 45 දෙනෙකු සහ ජර්මන් ජාතිකයෙකු ඒ අතර වන බවයි නෙත් නිවුස් වාර්තාකරු පවසන්නේ.මීට පෙර තවත් සරණාගතයින් 38දෙනෙකු මෙම කඳවුර වෙත රැගෙනවිත් තිබුණා.කෙසේවෙතත් වවුනියාව පුන්තොට්ටම් කඳවුර වෙත මෙලෙස විදේශීය සරණාගතයින් රැගෙන ඒම පිළිබඳ එහි ප‍්‍රාදේශීය දේශපාලනඥයින් සහ ඇතැම් ආගමික නායකයින් ද,සිවිල් සංවිධාන කිහිපයක් ද විරෝධය පළ කරන බවයි නෙත් නිවුස් වාර්තාකරු වැඩිදුරටත් පවසන්නේ.මෙලෙස විරෝධය පළ කරන පිරිස් මෙම විදේශීය සරණාගතයින් වෙනත් ප‍්‍රදේශයකට රැගෙන යන ලෙස ඉල්ලා ඉකුත් දා වවුනියාව දිස්ති‍්‍රක් ලේකම්වරයා වෙත ලිපියක් ද භාර දී තිබුණා.", 
    "views": "5372", 
    "authors": [
        "දිනසේන රතුගමගේ"
    ], 
    "title": "පකිස්තානු,ඇෆ්ගනිස්තාන සරණාගතයන් පිරිසක් වවුනියාවට"
}
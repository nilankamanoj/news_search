{
    "date": {
        "month": "04", 
        "day": "29", 
        "year": "2019"
    }, 
    "content": "සිලෝන් තව්හිද් ජමාද් සංවිධානය,සිය කාර්යාලයක් පවත්වාගෙන ගිය පානදුර කෙසෙල්වත්තේ පිහිටි ගොඩනැගිල්ල එහි අයිතිකරුට ආපසු භාර දී තිබෙනවා.සංහිඳියාව සඳහා පියවරක් ලෙස මෙම තීරණය ගත් බවයි සිලෝන් තව්හිද් ජමාද් සංවිධානය කියා සිටියේ.ගොඩනැගිල්ල භාරදීම පානදුර උතුර පොලීසියේ අධීක්ෂණය යටතේ සිදුව තිබෙනවා.මේ අතර ත‍්‍රස්ත කි‍්‍රයා සම්බන්ධයෙන් අත්අඩංගුවට ගැනුණු සැකකරුවන්ගෙන් 44 දෙනෙකු මේවනවිට අපරාධ පරීක්ෂණ දෙපාර්තමේන්තුව විසින් රඳවා ගෙන ප‍්‍රශ්ණ කරන බවද,පොලිස් මාධ්‍ය ප‍්‍රකාශකවරයා පැවසුවා.ඔවුන්ගෙන් 07දෙනෙකු කාන්තාවන්.අත්අඩංගුවට ගත් තවත් සැකකරුවන් 15දෙනෙකු ත‍්‍රස්ත විමර්ශන කොට්ඨාශය විසින් රඳවාගෙන ප‍්‍රශ්ණ කරනවා.ඔවුන්ගෙන් දෙදෙනෙකු ද කාන්තාවන් බවයි පොලිස් මාධ්‍ය ප‍්‍රකාශකවරයා පැවසුවේ.ජාතික තවුහිද් ජමාද් සංවිධානයේ කොළඹ නායකයා බවට සැකකෙරෙන මොහොමඞ් ෆාරුක් මොහොමඞ් ෆවාස් නමැත්තා ද පැය 72ක කාලයක් තවදුරටත් රඳවා ගෙන ප‍්‍රශ්ණ කිරීමට කොළඹ ප‍්‍රධාන මහේස්ත‍්‍රාත් ලංකා ජයරත්න අද අවසර ලබා දුන්නා.මෙම සැකකරු අත්අඩංගුවට ගැනුණේ කෙසෙල්වත්ත පොලීසිය විසින්.ඔහු ඉකුත් දා සිදු කෙරුණු බෝම්බ ප‍්‍රහාර ඔහුගේ ජංගම දුරකතනයෙන් වීඩියෝගත කර ඇතැයි ද පැවසෙනවා.මේ අතර යුද හමුදා සාමාජිකයින් ද තවදුරටත් රටපුරා සෝදිසි කිරීම්වල යෙදි සිටන බවයි යුද හමුදා මාධ්‍ය ප‍්‍රකාශක බි‍්‍රගේඩියර් සුමිත් අතපත්තු පැවසුවේ.ගුවන් හමුදාව ද ප‍්‍රදේශ රැසක සෝදිසි මෙහෙයුම්වල යෙදී සිටිනවා.එවැනි සෝදිසි මෙහෙයුමකදී අයි එස් සංවිධානයේ ඝාතන දැක්වෙන වීඩියෝ ළග තබා ගෙන සිටි 04දෙනෙකු ද ඊයේ අත්අඩංගුවට ගැනුණු බවයි ගුවන් හමුදා මාධ්‍ය ප‍්‍රකාශක ගෲප් කැප්ටන් ගිහාන් සෙනෙවිරත්න පැවසුවේ.ගුවන් හමුදාව සිදු කළ තවත් සෝදිසියකදී වැලිමඩ ප‍්‍රදේශයේ ඉදිකෙරෙමින් තිබෙන මහල් නිවාසයක සැකසහිත ලෙස සගවා තිබූ රුපියල් එක් කෝටි 48 ලක්ෂයක මුදලක් සොයා ගෙන තිබෙනවා.අබලි ද්‍රව්‍ය දමන කාමරයක,බාල්දියක හා පෙට්ටියක මෙම මුදල් සගවා තිබූ බවයි නෙත් නිවුස් වාර්තාකරු පැවසුවේ.", 
    "views": "4274", 
    "authors": [
        "හේමන්ත කහවලගේ"
    ], 
    "title": "කෙසෙල්වත්තේ පවත්වාගෙන ගිය තව්හිද් ජමාද් කාර්යාල ගොඩනැගිල්ලක් ආපසු භාරදෙයි"
}
{
    "date": {
        "month": "05", 
        "day": "01", 
        "year": "2019"
    }, 
    "content": "ගුවන් තොටුපොල වෙත පැමිණෙන මගීන් පරීක්‍ෂා කිරීමේදී සිදුවන අපහසුතා හැකිතාක් අවම කිරීමට කටයුතු කරන බව ප‍්‍රවාහන සිවිල් ගුවන් සේවා රාජ්‍ය අමාත්‍ය අශෝක් අබේසිංහ පවසනවා.ගුවන් තොටුපොල ආරක්‍ෂාව වෙනුවෙන් දැනට කි‍්‍රයාත්මක ආරක්‍ෂක වැඩපිළිවෙල සම්බන්ධයෙන් නෙත් නිවුස් කළ කරුණු විමසීමකදී රාජ්‍ය අමාත්‍යවරයා මේ බව කියාසිටියා.පාස්කු ඉරිදා බෝම්බ පිපිරීමෙන් පසු ගුවන් තොටුපොල ආරක්‍ෂාව වෙනුවෙන් විශේෂ ආරක්‍ෂක වැඩපිළිවෙලක් කි‍්‍රයාත්මක කෙරෙනවා.ඒ යටතේ විදෙස් ගතවීම සඳහා ගුවන් තොටුපොල වෙත පැමිණෙන මගීන් පිටවීමේ පර්යන්තයට ළගාවීමට පෙර පරීක්‍ෂාවකට ලක් කිරීමද සිදු කෙරෙනවා.එතැන් සිට පිටවීමේ පර්යන්තය දක්වා පා ගමනින් යාමටයි ඔවුන්ට සිදුව ඇත්තේ.කෙසේවෙතත් එල්.ටී.ටී.ඊ.යුද සමයේද එවැනි පරීක්‍ෂාවක් සිදුකළද ආරක්‍ෂක අංශ විසින් යොදවා ඇති බස්රථවලින් ගුවන් මගීන් පිටවීමේ පර්යන්තය දක්වා රැගෙන ගියා.දැනට කි‍්‍රයාත්මක ආරක්‍ෂක වැඩපිළිවෙල නිසි සම්බන්ධීරණයක් නොමැතිව සිදු කෙරෙන බැවින් අද දිනයේද ගුවන් මගීන් රැසක් එලෙස අපහසුතාවට ලක්වූ බවයි නෙත් නිවුස් වාර්තාකරු ටී.කේ.ජී.කපිල පැවසුවේ.මේ සම්බන්ධයෙන් නෙත් නිවුස් කළ කරුණු විමසීමේදී ප‍්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ ප‍්‍රතිචාර දැක්වූවා.එහිදී ඔහු කියා සිටියේ මේ වන විට පා ගමනින් යෑමට සිදුව ඇත්තේ මීටර් 50කටත් වඩා අඩු දුරක්.නව ආරක්ෂක වැඩසටහන ආරම්භ කළ අවස්ථාවට වඩා මේ වන විට පහසුකම් සළසා දීලා තියෙනවා.යනුවෙනි.ප‍්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ ඒ පිළිබඳ වැඩදුරටත් දැක්වූ අදහස් පහතින් දැක්වෙයි.", 
    "views": "3560", 
    "authors": [
        "සජිත් තිලකරත්න", 
        "ටී.කේ.ජී කපිල"
    ], 
    "title": "අද දිනයේත් ගුවන් මගීන් රැසක් අපහසුතාවට - ආරක්ෂක වැඩපිළිවෙල නිසි සම්බන්ධීකරණයක් නැති බවට චෝදනා"
}
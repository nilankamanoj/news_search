{
    "date": {
        "month": "05", 
        "day": "19", 
        "year": "2019"
    }, 
    "content": "ආබාධිත රණවිරුවන්ට හා මියගිය රණවිරුවන්ගේ බිරින්දෑවරුන්ට සහ යැපෙන්නන් වෙත අවුරුදු 55 දක්වා ගෙවන ලද වැටුප් හා දීමනා දිවි ඇති තෙක් ගෙවීමට ජනාධිපතිවරයා පොරොන්දු වුවද එය මෙතෙක් ලැබී නොමැති බවට ආබාධිත රණවිරුවන් චෝදනා කරනවා.දිවි කැපකළ රණවිරුවන් සමරන අද දිනයේ ඒ පිළිබඳ කණගාටුවන බවයි රණවිරු අයිතිවාසිකම් සුරැකිමේ ජාතික බලවේගයේ සභාපති යු.ඞී.වසන්ත පැවසුවේ.මේ අතර මානුෂීය මෙහෙයුමේදී දිවි කැප කළ අභීත රණවිරුවන් සිහිපත් කෙරෙන ජාතික රණවිරු සැමරුම් උත්සවය පාර්ලිමේන්තු කී‍්‍රඩාංගණයේ පිහිටි රණවිරු ස්මාරකය අභියසදී අද (19) පස්වරුවේ පැවැත්වෙනවා.ඒ ජනාධිපති මෛත‍්‍රීපාල සිරිසේන මහතා සහ අග‍්‍රාමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන්.මෙවර ජාතික රණවිරු සැමරුම නම් කර ඇත්තේ දස වර්ෂාභිෂේක සැමරුම ලෙසයි.", 
    "views": "1878", 
    "authors": [
        "දිල්ශාන් තුෂාර"
    ], 
    "title": "ඉටු නොවූ පොරොන්දුවක් ගැන අබාධිත රණවිරුවන් කණගාටුවෙන් කතා කරයි"
}
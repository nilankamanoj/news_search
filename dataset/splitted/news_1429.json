{
    "date": {
        "month": "04", 
        "day": "11", 
        "year": "2019"
    }, 
    "content": "සිංහල සහ දෙමළ අලූත් අවුරුදු සමය නිමිති කර ගනිමින් කි‍්‍රයාත්මක කර ඇති ආහාර පරිහරණ ආයතන,හෝටල් සහ ආපන ශාලා පරීක්‍ෂා කිරීමේ වැඩසටහන යටතේහෝටල් සහ ආපන ශාලා 21 කට මුද්‍රා තබා තිබෙනවා.පරිභෝජනයට නුසුදුසු ආහාර අළෙවි කළ ව්‍යාපාරිකයින් 2821 දෙනෙකුට නඩු පවරා ඇති බවයි සෞඛ්‍ය අමාත්‍යාංශය සදහන් කළේ.ඉකුත් මාර්තු මස 15 වනදා සිට මෙම වැඩසටහන කි‍්‍රයාත්මක වනවා.ඒ සදහා මහජන සෞඛ්‍ය පරීක්‍ෂකවරුන් 1,700 ක් සහ ආහාර සහ ඖෂධ පරීක්‍ෂකවරුන් 50කට අධික පිරිසක් එක්ව සිටින බවයි සෞඛ්‍ය අමාත්‍යාංශය පැවසුවේ.මේ දක්වා මෙම වැඩසටහන යටතේ හෝටල් සහ ආපනශාලා 10,872 ක් පරීක්‍ෂා කර තිබෙනවා.නඩු පැවරූ ව්‍යාපාරික ස්ථානවලට අමතරව තවත් ව්‍යාපාරිකයින් 616 කට රතු නිවේදන නිකුත් කර ඇති බවද සෞඛ්‍ය අමාත්‍යාංශය නිකුත් කළ නිවේදනයක සදහන්.", 
    "views": "2900", 
    "authors": [
        "සමන්ත කුමාර"
    ], 
    "title": "හෝටල් සහ ආපන ශාලා 21 කට මුද්‍රා තබයි"
}
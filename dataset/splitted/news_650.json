{
    "date": {
        "month": "05", 
        "day": "15", 
        "year": "2019"
    }, 
    "content": "රටේ පැවති තත්ත්වය සැලකිල්ලට ගෙන දින නියමයක් නොමැතිව තාවකාලිකව වසා දැමු අනුරාධපුර ශ්‍රී ලංකා භික්ෂු විශ්ව විද්‍යාලයේ අධ්‍යයන කටයුතු මැයි මස 20 වැනිදා සිට නැවත ආරම්භ කිරීමට එම විශ්ව විද්‍යාලයීය පාලනාධිකාරිය තීරණය කොට තිබෙනවා.මේ අනුව අභ්‍යන්තර නේවාසික පහසුකම් හිමි සියලු ශිෂ්‍ය ස්වාමීන් වහන්සේලාට මැයි මස 19 වැනි දින සිට නේවාසිකාගාරවලට පැමිණීමට පහසුකම් සලසා ඇති බව එම විශ්ව විද්‍යාලයේ ලේඛකාධිකාරී යු.ඩී.දොඩම්වල පැවසුවා.ඒ අනුව මැයි මස 29 වැනිදා සිට 2017/2018 අධ්‍යයන වර්ෂයේ ශිෂ්‍ය භික්ෂුන් වහන්සේලා වෙනුවෙන් පැවැත්වෙන පළමු පරීක්ෂණ කටයුතු ආරම්භ කිරීමට ද නියමිතයි.", 
    "views": "1452", 
    "authors": [
        "පර්සි කුරුනේරු"
    ], 
    "title": "භික්ෂු විශ්ව විද්‍යාලයේ අධ්‍යයන කටයුතු ඇරඹීමට සූදානම්"
}
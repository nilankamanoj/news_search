{
    "date": {
        "month": "05", 
        "day": "03", 
        "year": "2019"
    }, 
    "content": "බලපිටිය රේවත පාරේ නිවසක සැක සහිත ලෙස ගබඩා කර තිබූ සිවුරු සහ පාත‍්‍ර තොගයක් ඊයේ රාති‍්‍ර කළ සෝදිසියකදී සොයා ගැණුනා.යුද හමුදාව,නාවික හමුදාව,පොලීසිය සහ පොලිස් විශේෂ කාර්ය බලකාය එක්වයි මෙම සෝදිසිය සිදු කෙරුණේ.සිවුරු පොහොර උර 5 ක සගවා තබා තිබුණා.පාත‍්‍ර 105ක් ද එහි තිබී සොයා ගැණුනු බවයි නෙත් නිවුස් වාර්තාකරු පවසන්නේ.මෙම නිවසේ සිටි පුද්ගලයින් දෙදෙනෙකුද සැකපිට අත්අඩංගුවට ගැණුනා.ඔවුන්ගෙන් එක් අයෙකු මොහොමඞ් නිලාම් මොහොමඞ් රියාස් නමැත්තෙක්.අනෙක් පුද්ගලයා මොහොමඞ් මන්සූර් මොහොමඞ් රිස්ලාන් නමැත්තෙකු ලෙස හදුනාගෙන තිබෙනවා.මෙම සෝදිසියේදී තවත් පුද්ගලයෙකු මන්නයක් සමග අත්අඩංගුවට ගැණුනු බවයි නෙත් නිවුස් වාර්තාකරු වැඩිදුරටත් පැවසුවේ.ඔහු සමිත් ඞීන් හෙවත් ‘‘බබා’’ නමැත්තෙකු ලෙස හදුනාගෙන තිබෙනවා.මේ අතර ජාඇළ ඒකල ප‍්‍රදේශයේ යකඩ උණු කිරීමේ කර්මාන්තශාලාවක ඊයේ පස්වරුවේ කෙරුණු සෝදිසියේදී බර අවි සඳහා යොදන සජීව පතරොම් සහ හිස්කොපු විශාල තොගයක් සොයා ගැනුණා.කාලතුවක්කු පතරොම් 800ක් පමණ එහි තිබූ බවයි වාර්තා වන්නේ.ටී 56 පතරොම් හිස් කොපු 100කට වැඩි ප‍්‍රමාණයක්ද හමුවී තිබෙනවා.කර්මාන්තශාලාවේ පරිපාලකයන් ප‍්‍රකාශ කරන්නේ තමන් ටෙන්ඩර් පටිපාටිය යටතේ මේවා ලබා ගත් බවයි.සමන්තුරේ ප‍්‍රදේශයේ සිදු කෙරුණු සෝදිසියකදී ද යුද උපකරණ කිහිපයක් සොයාගෙන තිබෙනවා.ගිනි අවි දෙකක්,කිනිසි දෙකක් සහ කඩු 4 ක් ඒ අතර වන බවයි නෙත් නිවුස් වාර්තාකරු පවසන්නේ.මෙම යුද උපකරණ සමග තිබී දුරදක්නයක් ද සොයා ගෙන තිබෙනවා.", 
    "views": "3606", 
    "authors": [
        "දිලිප් නිශ්ශංක", 
        "ඩිල්ෂාන් මඩවල"
    ], 
    "title": "රට පුරා මෙහෙයුම් - බලපිටියේදි සිවුරු තොගයක් සමග මුස්ලිම් පුද්ගලයන් දෙදෙනෙකු අත්අඩංගුවට"
}
{
    "date": {
        "month": "04", 
        "day": "04", 
        "year": "2019"
    }, 
    "content": "රථවාහන වැරදි සම්බන්ධයෙන් වන දඩ මුදල් වැඩි කිරීමට පෙර මෙරට මාර්ග පද්ධතියේ පවතින දුර්වලතා ද ඉවත් කළ යුතු බව අන්තර් පළාත් පෞද්ගලික බස් සංගමය පවසනවා.එහි සභාපති සරත් විජිතකුමාර පැවසුවේ සාකච්ඡා මාර්ගයෙන් ගැටලූ විසඳා නොගන්නේ නම් ඉදිරියේදී තවත් සංගම් කිහිපයක් සමග එක්ව වැඩවර්ජනයකට අවතීරණ වීමට සැලසුම් කර ඇති බවයි.රාත්‍රී කාලයේදී බොහෝ මාර්ගවල ආලෝකය නොමැති බවත් ඒ අනුව මාර්ග සංඥා පැහැදිළිව දැක ගැනීමට නොහැකි බවත් සඳහන් කළා.දවල් කාලයේදී මාර්ගයේ වෙළඳාම් කරන බවත් ඉන් අවහිරතා ඇති වෙන බවත් පෙන්වා දුන්නා.මිල සූත‍්‍රයට අනුව ලබන 10 වැනිදාත් ඉන්ධන මිල වැඩි වුවහොත් බස් ගාස්තු වැඩි කිරීමට සිදුවනු ඇති බවයි අන්තර් පළාත් පෞද්ගලික බස් සංගමය වැඩිදුරටත් පැවසුවේ.", 
    "views": "3853", 
    "authors": [
        "ලහිරු කපුගේ"
    ], 
    "title": "මාර්ග පද්ධතියේ දුර්වලතා තිබියදී දඩ මුදල් වැඩි කරනවාට බස් සංගම් විරුද්ධ වෙයි"
}
{
    "date": {
        "month": "04", 
        "day": "13", 
        "year": "2019"
    }, 
    "content": "අලුත් අවුරුදු දිනයට පෙර දිනය වන අද (13) සාම්ප්‍රදානුකූලව පරණ අවුරුද්ද ලෙස සැලකෙනවා.අලුත් අවුරුදු නැකැත් චාරිත්‍රවලට අනුව පරණ අවුරුද්ද සඳහා ස්නානය යෙදී ඇත්තේ අද දිනටයි.ඒ අනුව නුගපත් යුෂ මිශ්‍ර නානු ගා ස්නානය කර ඉෂ්ට දේවතා අනුස්මරණයෙහි යෙදීම සුදුසු බවයි නැකැත් පත්‍රයේ දැක්වෙන්නේ.සාම්ප්‍රදානුකූලව අලුත් අවුරුද්ද වෙනුවෙන් පහන් පැළක් සිටුවන්නේ ද අද දිනයේයි.එලෙස පහන් පැළැක් සිටුවීමේ අරමුණ කුමක්දැයි නෙත් නිවුස් සොයා බැලීමක් සිදු කළා.මේ,මහාචාර්ය පූජ්‍ය අගලකඩ සිරිසුමන හිමියන්.අද දිනය නමින් පරණ අවුරුද්ද සේ සැලකුව ද සිදු වූ පැරණි නරක දේ අතහැර අලුත් යහපත් දේ ජීවිතයට එක්කර ගැනීමට අද දිනය සුදුසුම දිනය බවයි උන්වහන්සේ මෙහිදී කියා සිටියේ.මෙවර අලුත් අවුරුදු නැකැත් සීට්ටුවට අනුව අවුරුදු උදාව සිදුවන්නේ හෙට පස්වරු 02යි 09ටයි.හෙට උදෑසන 07යි 45ට පුණ්‍ය කාලය උදාවන අතර පස්වරු 02යි 42ට ආහාර පිසීමේ නැකත යෙදී තිබෙනවා.පුණ්‍ය කාලයේ උදාවට පෙර නිවා දමන නිවසේ ගින්දර යළි දැල්වෙන්නේ ආහාර පිසීමේ නැකතේදීයි.ගින්දරත් සමඟ අපගේ ශිෂ්ටාචාරය බැඳී පවතින අතර අතීතයේ සිට ඊට හිමිව ඇත්තේ විශේෂ ස්ථානයක්.කෙසේවෙතත් මේ වනවිට බලශක්ති ප්‍රභවයන් සම්බන්ධයෙන් ශ්‍රී ලංකාව අර්බුදකාරී තත්වයකට මුහුණ දී සිටිනවා.එවන් අවස්ථාවක උදාවන අලුත් අවුරුද්දේ දී බලශක්තිය සුරක්ෂිත කිරීමට අපටද වගකීමක් පැවරෙනවා.", 
    "views": "1621", 
    "authors": [
        "තරංග රුක්ෂාන් ජයසේකර", 
        "නිශාන් ද සිල්වා", 
        "මහේෂ් චතුරංග"
    ], 
    "title": "පරණ අවුරුද්දේ අදට යෙදී ඇති චාරිත්‍රය"
}
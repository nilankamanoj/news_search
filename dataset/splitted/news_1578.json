{
    "date": {
        "month": "04", 
        "day": "05", 
        "year": "2019"
    }, 
    "content": "ඩුබායිහි සිට පිටුවහල් කිරීමෙන් පසු අත්අඩංගුවට ගෙන ප‍්‍රශ්න කිරීමෙන් පසු වැලිගම පොලීසියට භාරදුන් රංගන ශිල්පී රයන් වැන් රෝයන් තවත් නොබෝ වේලාවකින් මාතර මහේස්ත‍්‍රාත් අධිකරණය වෙත ඉදිරිපත් කෙරෙනවා.ඔහු සමග දිවයිනට පැමිණීමෙන් පසු අත්අඩංගුවට ගැණුනු සෙසු පුද්ගලයින් සිව් දෙනා ප‍්‍රශ්න කිරීමෙන් පසු අද මුදා හැරුණා.මෙලෙස මුදාහැරුණේ මොහොමඞ් වසීම් ඞීන්,දිමුතු සුරන්ත පෙරේරා,සුරාජ් කාවින්ද සහ චරිත් පද්මන් යන අයයි.මේ අතර මාකදුරේ මදූෂ් සමග පවතින සම්බන්ධය පිළිබදව රංගන ශිල්පී රයන් වැන් රෝයන්ගෙන් අපරාධ පරික්‍ෂණ දෙපාර්තමේන්තුව පැය 18ක කාලයක් ප‍්‍රශ්න කර තිබෙනවා.මාකදුරේ ම¥ෂ් ඇතුළු පිරිස ඩුබායිහිදී අත්අඩංගුවට ගැනීමෙන් පසු රංගන ශිල්පී රයන් වැන් රෝයන්ගේ දෙහිවල පිහිටි නිවසද පොලීසිය විසින් ඉකුත්දා පරීක්‍ෂාවට ලක් කළා.එහි තිබී රහස් කුහරයක් සහිත ගමන් මල්ලක් සහ ඩිජිටල් තරාදියක්ද සොයා ගැණුනා.ඔහු භාවිත කළ මෝටර් රථය මිරිස්ස ප‍්‍රදේශයේ සංචාරක හෝටලයක තිබී සොයා ගැණුනු අතර එහි තිබී කේරළ ගංජා තොගයක්ද පොලීසිය විසින් සොයාගත්තා.ඊට අදාළවයි ඔහු අද දිනයේ මාතර මහේස්ත‍්‍රාත් අධිකරණය වෙත ඉදිරිපත් කිරීමට නියමිතව ඇත්තේ.මේ අතර මාකදුරේ මදූෂ් සමග ඩුබායිහිදී අත්අඩංගුවට ගැණුනු පිරිසෙන් මේ වනවිට පුද්ගලයින් 13 දෙනෙකු මෙරටට පිටුවහල් කර තිබෙනවා.", 
    "views": "3833", 
    "authors": [
        "කසුන් කැළුම්", 
        "ලහිරු කපුගේ"
    ], 
    "title": "මදූෂ් සමග පාටි දැමූ රයන් වෑන් රෝයන් අධිකරණයට"
}
{
    "date": {
        "month": "04", 
        "day": "07", 
        "year": "2019"
    }, 
    "content": "කෘෂි කර්මාන්තයෙන් වැඩි ආදායමක් ලබාගැනීමට හැකිවන පරිදි දියුණු කරන බව අග්‍රාමාත්‍ය රනිල් වික්‍රමසිංහ මහතා පවසනවා.ඉදිරියේදී ගොවිතැනේ නවීකරණයක් සිදු කිරීමට ආණ්ඩුවේ අවධානය යොමු වී ඇති බවයි අග්‍රාමාත්‍යවරයා පැවසුවේ.මෙවර ඉතිහාසයේ වැඩිම වී අස්වැන්න වාර්තා කරමින් වී මෙට්ට්‍රික් ටොන් ලක්ෂ 03ක් ලබාගැනීමට හැකි වූ බවද අග්‍රාමාත්‍යවරයා පැවසුවා.ඒ,අනුරාධපුරයේ අද (07) පැවති අලුත් සහල් මංගල්‍යයට එක්වෙමින්.මෙවර ජාතික අලුත් සහල් මංගල්‍ය පැවැත්වුණේ 52 වන වරටයි.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එම උත්සවය සංවිධාන කර තිබුණේ සාම්ප්‍රදායිකව මහ කන්නයේ ලබාගත් වී අස්වැන්නේ නොඉඳුල් කොටස ජයශ්‍රී මහා බෝ සමිඳුන් වෙත පූජා කිරීම සඳහායි.“කලට වැසි ලැබී කෙත්වතු සාර වේවායි” ප්‍රාර්ථනය කරමින් පෙර රජ දවස සිට පැවත එන මෙම චාරිත්‍රය සඳහා අද දිනයේ රට පුරා ගොවීන් රැසක් එක්ව සිටියා.", 
    "views": "4289", 
    "authors": [
        "තරංග රුක්ෂාන් ජයසේකර"
    ], 
    "title": "ගොවිතැන නවීකරණය කිරීමට ආණ්ඩුව සූදානම්"
}
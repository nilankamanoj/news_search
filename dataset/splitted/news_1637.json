{
    "date": {
        "month": "04", 
        "day": "03", 
        "year": "2019"
    }, 
    "content": "ලබන සිකුරාදා පැවැත්වෙන අයවැය ඡන්ද විමසීමේදී ගන්නා තීරණය සම්බන්ධයෙන් එකගතාවයකට පැමිණීමට ශ‍්‍රි ලංකා නිදහස් පක්ෂයට මේ වනතෙක් නොහැකි වී තිබෙනවා.ජනාධිපතිවරයාගේ ප‍්‍රධානත්වයෙන් ඊයේ (02) රාති‍්‍රයේ පැවැති සාකච්ඡාවේදී ද එවැනි එකඟතාවයකට පැමිණීමට නොහැකි වූ බවයි පක්ෂයේ මහ ලේකම් පාර්ලිමේන්තු මන්තී‍්‍ර දයාසිරි ජයසේකර පැවසුවේ.ඒ අනුව අයවැය ඡන්දයේදී කුමක් කරන්නේදැයි හෙට (04) තීරණය කරන බව ද නෙත් නිවුස් වෙත අදහස් දක්වමින් ඔහු ප‍්‍රකාශ කළා.ශ‍්‍රී ලංකා නිදහස් පක්ෂය අයවැයේදී ගන්නා තීරණය දිගින් දිගටම කල් යාම සම්බන්ධයෙන් ඊයේ පැවැති සාකච්ඡාවෙන් පසු ඊට සහභාගී වූ මන්තී‍්‍රවරුන්ගෙන් විමසීමක් කළා.එහිදී අදහස් දැක්වූ පාර්ලිමේන්තු මන්තී‍්‍ර ශාන්ත බණ්ඩාර පැවසුවේ පක්ෂය තුළ කිසිඳු බෙදීමක් නොමැති බවයි.තීරණය ගැනීමට බලාපොරොත්තු වන්නේ විපක්ෂයේ සියලු මන්ත්‍රිවරු සමග එකතු වීමෙන් බවයි එහිදී ප්‍රකාශ කෙරුණේ.හෙට (04) සවස 4.00ට ජනාධිපති මෛත්‍රිපාල සිරිසේන මහතාගේත් විපක්ෂ නායක මහින්ද රාජපක්ෂ මහතාගේත් මූලිකත්වයෙන් සිදුවන රැස්වීමේදීඒ පිළිබඳව සාකච්ඡා කර තීන්දුවක් ගැනීමට බලාපොරොත්තු වන බවද සඳහන් කළා.බහුතර කැමැත්ත අයවැයට විරුද්ධවීම බවද සඳහන් කළා.සාකච්ඡාවට සහභාගී වූ පාර්ලිමේන්තු මන්තී‍්‍ර නිශාන්ත මුතුහෙට්ටිගමගෙන් ද මාධ්‍යවේදීන් ඒ සම්බන්ධයෙන් ප‍්‍රශ්ණ කළා.එහිදී ඔහු කියා සිටියේ ජනාධිපතිවරයාගේ තීරණය පක්ෂයේ තීරණය වනු ඇති බවයි.අයවැය දෙවනවර කියවීමේ ඡන්ද වීමසීමේදී ද ශ‍්‍රි ලංකා නිදහස් පක්ෂයේ මන්තී‍්‍රවරුන් පිරිසක් ඊට විරුද්ධව ඡන්දය භාවිත කළ අතර තවත් පිරිසක් ඡන්දය විමසන අවස්ථාවේ මැති සබයේ සිටියේ නැහැ.ඒ අනුව අයවැය දෙවන වර කියවීම වැඩි ඡන්ද 43කින් සම්මත වුණා.", 
    "views": "4531", 
    "authors": [
        "තරංග රුක්ෂාන්", 
        "දිල්ෂාන් තුෂාර"
    ], 
    "title": "ජනපතිගේ තීරණය පක්ෂයේ තීරණය වෙයි"
}
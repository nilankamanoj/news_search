{
    "date": {
        "month": "04", 
        "day": "28", 
        "year": "2019"
    }, 
    "content": "ගත වූ පැය 24 තුළ දිවයින පුරා සිදු කළ වැටලීම්වල දී සැකපිට පුද්ගලයින් 48 දෙනෙකු පමණ අත්අඩංගුවට ගෙන තිබෙනවා.මේ,ඒ පිළිබඳ පැහැදිලි කරන පොලිස් මාධ්‍ය ප්‍රකාශක,පොලිස් අධිකාරී රුවන් ගුණසේකර.අද දිනයේ සමන්තුරය,කල්මුනේ සහ චවලකඬේ යන ප්‍රදේශවලට හැර සෙසු ප්‍රදේශවලට පොලිස් ඇඳිරි නීතිය පැනවීමක් සිදු නොකරන බව පොලිස් මාධ්‍ය ප්‍රකාශකවරයා ප්‍රකාශ කළා.එකවර දුරකතන ඇමතුම් 08ක් ලබාගත හැකි වන පරිදි සිම් කාඞ්පත් 08ක් එකවර භාවිත කළ හැකි සන්නිවේදන උපකරණයක් නිට්ටඹුව කල්එළිය ප්‍රදේශයෙන් සොයාගෙන තිබෙනවා.මෙම උපකරණය මෙරට නිෂ්පාදිත සන්නිවේදන උපකරණයක් බවයි ප්‍රකාශ කෙරුණේ.සිද්ධිය සම්බන්ධයෙන් සැකකරුවෙකු ද අත්අඩංගුවට ගෙන තිබෙනවා.,මේ අතර ආගමික දේශන ඇතුළත් සංයුක්ත තැටි 849ක් පමණ ගාල්ල දංගෙදර ප්‍රදේශයේ දී පුද්ගලයින් දෙදෙනෙකු අත්අඩංගුවට ගත් බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර පැවසුවේ.වේයන්ගොඩ ප්‍රදේශයේ දී වෙනත් පුද්ගලයෙකුගේ විදේශ ගමන් බලපත්‍රයක් ළඟ තබාගෙන සිටි කාන්තාවන් දෙදෙනෙකු සහ පිරිමි පුද්ගලයෙකු අත්අඩංගුවට ගැනීමට පොලිසිය සමත් වුණා.විදේශ ගමන් බලපත්‍රය හිමි පුද්ගලයා මෙරටට කඩු ගෙනවිත් ඇති පුද්ගලයෙකු බවටයි සැක කෙරෙන්නේ.", 
    "views": "1998", 
    "authors": [
        "තරංග රුක්ෂාන් ජයසේකර"
    ], 
    "title": "ප්‍රදේශ 03කට හැර සෙසු ප්‍රදේශවලට අද ඇඳිරි නීතිය නැහැ"
}
{
    "date": {
        "month": "05", 
        "day": "01", 
        "year": "2019"
    }, 
    "content": "පාස්කු ඉරිදා ත්‍රස්ත ප්‍රහාරයෙන් පසු සංචාරක කර්මාන්තය මුහුණ දී ඇති තත්වය මඟහරවා ගැනීම සඳහා නව වැඩපිළිවෙලක් ක්‍රියාවට නැංවීමට රජය තීරණය කර තිබෙනවා.ඒ වෙනුවෙන් අමාත්‍යවරුන් 05 දෙනෙකුගෙන් යුත් කමිටුවක් පත් කිරීමටයි කැබිනට් මණ්ඩලය තීරණය කර ඇත්තේ.සංචාරක කර්මාන්තයට බලපා ඇති අයහපත් තත්වය මඟහරවා ගැනීමට ගතයුතු ක්‍රියාමාර්ග පිළිබඳ අධ්‍යයනය කර නිර්දේශ ඉදිරිපත් කිරීම මෙම කමිටුවට පැවරෙන ප්‍රමුඛ කාර්යයි.මේ අතර පාස්කු ඉරිදා ත්‍රස්ත ප්‍රහාරය වැනි ත්‍රස්තවාදී කටයුතු ඉදිරියේදී ඇතිවීම වැළැක්වීමේ අරමුණින් බණ්ඩාරනායක ජාත්‍යන්තර ගුවන් තොටුපලේ ආරක්ෂාව වෙනුවෙන් තවදුරටත් පියවර ගැනීමට ද තීරණය කර තිබෙනවා.ගුවන් සේවා ලබාගන්නා මගීන්ගේ ආරක්ෂාව තහවුරු කිරීමට අවශ්‍ය කඩිනම් පියවර ගැනීම එහි අරමුණයි.එහි එක් පියවරක් ලෙස මගී ගුවන් මලු සහ භාණ්ඩ පරීක්ෂා කිරීමේ නවීන තාක්ෂණයෙන් යුත් උපකරණ මිල දී ගෙන ස්ථාපිත කිරීමටයි කැබිනට් මණ්ඩලය හිමිව ඇත්තේ.මේ අතර සංචාරකයින් ශ්‍රී ලංකාවට පැමිණීම බොහෝ සෙයින් අඩු වී ඇති පසුබිමක රුසියානු සංචාරකයින් 52 දෙනෙකු කටුනායක ගුවන් තොටුපලට අද පැමිණියා.දින 12ක් මෙරට රැඳී සිටීමේ අපේක්ෂාවෙන් පැමිණි ඔවුන් පැවසුවේ ශ්‍රී ලංකාවේ තත්වය පිළිබඳ තොරතුරු ලැබුණද නොබියව ශ්‍රී ලංකාවට පැමිණි බවයි.", 
    "views": "1424", 
    "authors": [
        "තරංග රුක්ෂාන් ජයසේකර", 
        "ටී කේ ජී කපිල"
    ], 
    "title": "සංචාරක කේෂත්‍රයේ ගැටළු මගහරවා ගන්න ඇමති කමිටුවක්"
}
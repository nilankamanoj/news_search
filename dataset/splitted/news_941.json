{
    "date": {
        "month": "05", 
        "day": "02", 
        "year": "2019"
    }, 
    "content": "පාස්කු ඉරිදා ප‍්‍රහාරය සහ රටේ වත්මන් තත්ත්වය සම්බන්ධයෙන් සකස් කෙරුණු වාර්තාවක් හිටපු ආරක්‍ෂක ප‍්‍රධානීන් විසින් විපක්‍ෂ නායක මහින්ද රාජපක්‍ෂ මහතා වෙත අද භාරදුන්නා.විපක්‍ෂ නායකවරයා සහ හිටපු ආරක්‍ෂක ප‍්‍රධානීන් අතර හමුවක් ඉකුත්දා පැවැත්වුණු අතර පාස්කු ඉරිදා ප‍්‍රහාරය සහ රටේ වත්මන් තත්ත්වය සම්බන්ධයෙන් සොයාබලා වාර්තාවක් ලබාදෙන්නැයි විපක්‍ෂ නායකවරයා හිටපු ආරක්‍ෂක ප‍්‍රධානීන්ට එහිදී උපදෙස් ලබාදුන්නා.රටේ ආරක්‍ෂාව තහවුරු කිරීම සදහා ගතයුතු ඉදිරි පියවර සම්බන්ධයෙන්ද මෙම වාර්තාවෙන් නිර්දේශ ඉදිරිපත් කර ඇති බවයි නෙත් නිවුස් වෙත වාර්තා වුණේ.හිටපු යුද හමුදාපතිවරුන් වන ජෙනරාල් ජගත් ජයසූරිය සහ ජෙනරාල් දයා රත්නායකද,හිටපු නාවික හමුදාපතිවරුන් වන අද්මිරාල් වසන්ත කරන්නාගොඩ,අද්මිරාල් තිසර සමරසිංහ,අද්මිරාල් ජයනාත් කොළඹගේ සහ අද්මිරාල් ජයන්ත පෙරේරා වාර්තාව සකස් කිරීමට සහභාගි වු කිහිප දෙනෙක්.හිටපු ගුවන් හමුදාපතිවරයෙකු වන එයාර් චීෆ් මාර්ෂල් රොෂාන් ගුණතිලක සහ හිටපු පොලිස්පතිවරුන් වන මහින්ද බාලසූරිය සහ චන්ද්‍රා ප‍්‍රනාන්දුද හිටපු නියෝජ්‍ය පොලිස්පතිවරයෙකු වන චන්ද්‍රා වාකිෂ්ඨද ඒ සදහා සහභාගි වුණා.වාර්තාව සකස් කළ කමිටුවේ ප‍්‍රධානියා වූයේ හිටපු ආරක්‍ෂක ලේකම් ගෝඨාභය රාජපක්‍ෂයි.", 
    "views": "1596", 
    "authors": [
        "හේමන්ත කහවලගේ", 
        "සජිත් තිලකරත්න", 
        "ඩිල්ෂාන් මඩවල"
    ], 
    "title": "පාස්කු ඉරිදා ප‍්‍රහාරය ගැන වාර්තාවක් ආරක්‍ෂක ප‍්‍රධානීන්ගෙන් විපක්‍ෂ නායකට"
}
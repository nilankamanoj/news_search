{
    "date": {
        "month": "04", 
        "day": "13", 
        "year": "2019"
    }, 
    "content": "අද (13) සහ හෙට (14) යන දෙදින තුළ බීමත් රියදුරන් අත්අඩංගුවට ගැනීම සඳහා රටපුරා විශේෂ වැටලීම් සිදු කිරීමට පොලිසිය පියවර ගෙන තිබෙනවා.ඒ සඳහා සේවයේ යොදවා ඇති පොලිස් නිලධාරීන් සංඛ්‍යාව 8,000කට අධිකයි.මෙම විශේෂ වැටලීම් සඳහා ප්‍රධාන හේතුවක් වී ඇත්තේ පුද්ගලයින් වැඩි වශයෙන් මාර්ග අනතුරුවලට ලක්වන්නේ මෙම දින දෙකේදී බවට තොරතුරු පැවතීමයි.ගත වූ වසර 10ක පොලිස් වාර්තා සැසඳීමේදී ඒ බව තහවුරු වී තිබෙනවා.එමෙන්ම ප්‍රධාන නගර ආශ්‍රිතව සිදුවන විවිධ වංචා සහ සොරකම් වැළැක්වීමේ අරමුණින් ද විශේෂ පොලිස් මෙහෙයුම් තවදුරටත් ක්‍රියාත්මකයි.අලුත් අවුරුද්ද උදාවීමට පෙර ඇති අවසන් දිනය වන අද දිනයේත් බොහෝ දෙනෙකු නගර වෙත පැමිණෙනු ඇති බවටයි අපේක්ෂා කෙරෙන්නේ.පාරිභෝගිකයින්ගේ ආරක්ෂාව තහවුරු කිරීමේ අරමුණින් මෙම වැටලීම් සිදු කිරීමට නියමිතයි.මේ අතර මාර්ග ආරක්ෂාව සම්බන්ධයෙන් ද අද සහ හෙට වැඩි ප්‍රමුඛතාවක් දී කටයුතු කරන බව රථ වාහන කොට්ඨාශය භාර නියෝජ්‍ය පොලිස්පති අජිත් රෝහණ නෙත් නිවුස් වෙත ප්‍රකාශ කළා.බීමත් රියදුරන්ට එරෙහිව අවුරුදු සමයේ දැඩි පියවර ගන්නා බවයි නියෝජ්‍ය පොලිස්පතිවරයා ප්‍රකාශ කළේ.අවුරුදු සමය ඉලක්ක කර ගනිමින් විශේෂ පොලිස් මෙහෙයුම් ආරම්භ වුණේ ඉකුත් බ්‍රහස්පතින්දා සිටයි.උත්සව සමය අවසන් වන තුරු මෙම මෙහෙයුම් ක්‍රියාත්මක වනු ඇති.මේ අතර සිංහල හා දෙමළ අලුත් අවුරුද්ද වෙනුවෙන් භාණ්ඩ මිලදී ගැනීමට ප්‍රධාන නගරවලට පැමිණෙන ජනතාවගේ රථ වාහන සොරාගැනීමේ සිද්ධීන් ද වාර්තා වී ඇතැයි පොලිසිය පවසනවා.එබැවින් අද දිනයේ භාණ්ඩ මිලදී ගැනීමට පැමිණෙන ජනතාව ඒ පිළිබඳවද වැඩි අවධානයක් යොමු කරන ලෙසටයි මෙහිදී දැනුම් දුන්නේ.", 
    "views": "1437", 
    "authors": [
        "දිල්ශාන් තුෂාර"
    ], 
    "title": "බිමත් රියදුරන් අල්ලන්න රට පුරා මෙහෙයුම් දැඩි කෙරේ"
}
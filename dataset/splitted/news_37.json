{
    "date": {
        "month": "06", 
        "day": "10", 
        "year": "2019"
    }, 
    "content": "ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණියේ කොළඹ වරායේ නැගෙනහිර පර්යන්තය විකිණීමට අදාළ ගිවිසුමෙහි ඉදිරි කටයුතු සොයා බැලීමට දැයි ජනතා විමුක්ති පෙරමුණ සැක පළ කරනවා.පාර්ලිමේන්තු මන්තී‍්‍ර බිමල් රත්නායක පැවසුවේ මෝදි අගමැතිවරයාගේ ශී‍්‍ර ලංකා සංචාරය හා නැගෙනහිර පර්යන්ත ගිවිසුම අතර සම්බන්ධයක් ඇත්දැයි හෙළි කළයුතු බවයි.සමස්ත ලංකා වරාය පොදු සේවක සමිතිය ප‍්‍රකාශ කළේ කොළඹ වරායේ නැගෙනහිර පර්යන්තය සංවර්ධනය කිරීමට යැයි පවසමින් එය ජපානයට සහ ඉන්දියාවට පැවරීම වෙනුවෙන් දැනටමත් සහයෝගිතා ගිවිසුමකට ආණ්ඩුව අත්සන් තබා ඇති බවයි.අදාළ ගිවිසුම කි‍්‍රයාත්මක කිරිමට බලපෑම් කිරීම මෝදි අගමැතිවරයාගේ ශී‍්‍ර ලංකා සංචාරයේ අරමුණක් බව එහි ප‍්‍රධාන ලේකම් චන්ද්‍රසිරි මහගමගේ සඳහන් කළා.නෙත් නිවුස් මේ සම්බන්ධයෙන් රාජ්‍ය අමාත්‍ය අශෝක් අබේසිංහගෙන් විමසීමක් කළා.ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණිඅවස්ථාවේ ඔහු පිළිගැනීමට කටුනායක ජාත්‍යන්තර ගුවන් තොටුපොලට ගිය ආණ්ඩුවේ නියෝජිත පිරිසටද ඔහු ඇතුළත් වුණා.ඒ අනුව එල්ල වන චෝදනාවන් සම්බන්ධයෙන් අදහස් දක්වමින් ඔහු කියා සිටියේ ඉන්දීය අග‍්‍රාමාත්‍ය නරේන්ද්‍ර මෝදි පැමිණියේ ශ්‍රී ලංකාව පිළිබඳ ලෝකයට පණිවුඩයක් දීමට බවයි.ඉන්දීය අග‍්‍රාමාත්‍ය නරේන්ද්‍ර මෝදි කොච්චිකඩේ දේවස්ථානය වෙතද යෑමෙන් මේ රටේ ආරක්ෂාව පිළිබඳ සහතිකයක් ලෝකය හමුවේ ලබා දී ඇති බවයි වැඩිදුරටත් සඳහන් කළේ.කොළඹ වරාය ඉන්දියාවට විකුණා ඇති බවටද පළ වන වාර්තාවන්ගේද කිසිදු සත්‍යතාවක් නොමැති බවයි රාජ්‍ය අමාත්‍යවරයා වැඩිදුරටත් ප‍්‍රකාශ කළේ.", 
    "views": "1659", 
    "authors": [
        "තරංග රුක්ෂාන්", 
        "හර්ෂිකා සංජීවනී"
    ], 
    "title": "මෝදි ගේ ලංකා සංචාරය ගැන ජවිපෙට සැකයක්"
}
{
    "date": {
        "month": "05", 
        "day": "05", 
        "year": "2019"
    }, 
    "content": "අද (05) පස්වරු 1.00ට පමණ තලවකැලේ නගරයේ පිහිටි පෞද්ගලික බැංකු ශාඛාවක පිටුපස පිහිටි පෞද්ගලික ඉඩමක ආරක්ෂිත පැති බැම්මක් ඉදි කිරිමට ගෙපලක් කපමින් සිටි කම්කරුවන් තිදෙනෙක් මතට පස් කන්දක් කඩා වැටිමෙන් එක් අයෙක් ජිවිතක්ෂයට පත් වි ඇති බව තලවකැලේ පොලිසිය පවසයි.පස් කන්දට යටවු පුද්ගලයින් තිදෙනා තලවකැලේ ලිදුල නගර සභාවේ සේවකයන් සහ ප්‍රදේශවාසීන් විසින් එක්ව පැයක පමණ කාලයක් දැඩි පරිශ්‍රමයක් දරාගොඩගෙන ලිදුල රෝහල වෙත රැගෙන යන අවස්ථාවේ එක් කම්කරුවෙක් ජිවිතක්ෂයට පත් වි ඇති බවයි දිඹුල පොලිසිය සදහන් කර සිටියේ.එම ඉඩම නායයාමේ අවධානමක් පවතින නිසා ආරක්ෂිත පැති බැම්ම ඉදි කරන ලෙස ඉඩම් හිමියාට දැනුම් දුන් බවයි තලවකැලේ ලිදුල නගර සභාවේ සභාපති අශෝක සේපාල මෙහිදී වැඩිදුරටත් සදහන් කර සිටියේ.සිද්ධිය සම්බන්ධයෙන් තලවකැලේ පොලිසිය වැඩිදුර පරික්ෂණ පවත්වයි.", 
    "views": "1724", 
    "authors": [
        "රංජිත් රාජපක්ෂ - හැටන්"
    ], 
    "title": "තලවකැලේ නගරයේදී පස් කන්දකට යටවූ කම්කරුවෙක් ජිවිතක්ෂයට : දෙදෙනෙක් රෝහලේ (PHOTOS)"
}
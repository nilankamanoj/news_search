{
    "date": {
        "month": "04", 
        "day": "28", 
        "year": "2019"
    }, 
    "content": "පාස්කු ඉරිදා ප්‍රහාරයට මරාගෙන මැරෙන බෝම්බකරුවන් 13 දෙනෙකු පැමිණ ඇති බව මේවනවිට අනාවරණ වී තිබෙනවා.ඉන් බෝම්බකරුවන් 08දෙනෙකු මිය ගිය අතර ඉතිරි බෝම්බකරුවන් 05දෙනා ගම්පොල,උලපනේ සහ දඹුල්ල යන ප්‍රදේශවලදී අත්අඩංගුවට ගත් බවයි පොලීසිය පවසන්නේ.ගම්පොල ප්‍රදේශයේදී බෝම්බකරුවන් දෙදෙනෙකු,දඹුල්ල ප්‍රදේශයේදී බෝම්බකරුවන් දෙදෙනෙකු සහ උලපනේ ප්‍රදේශයේ බෝම්බකරුවෙකු මෙලෙස අත්අඩංගුවට ගෙන තිබෙනවා.මෙම ප්‍රහාර එල්ල කිරීම සඳහා යොදා ගත් බෝම්බ ඇමෝනියා යොදා ගනිමින් නිෂ්පාදනය කර ඇති බවටයි සැක පළව ඇත්තේ.එම බෝම්බ නිෂ්පාදනය කර ඇත්තේ පානදුර ප්‍රදේශයේදීයි.මෙම ඉස්ලාමීය අන්තවාදී කල්ලියට සම්බන්ධ සාමාජිකයින් වත්තල ප්‍රදේශයේ රහසිගත ස්ථානයක සිය සාකච්ඡා පවත්වා ඇති බවටද සිදු කෙරුණු ප්‍රශ්ණ කිරීම්වලදී අනාවරණ වී තිබෙනවා.මේ අතර මාවනැල්ල ප්‍රදේශයේ බුදුපිළිම කැඩීමේ සිද්ධිය සම්බන්ධයෙන් අත්අඩංගුවට ගැනුණු සැකකාර සහෝදරයන් දෙදෙනාගෙන් වැඩිමලා අයිඑස් ත්‍රස්ත පුහුණුව ලබා ඇති බවට ද සිදු කෙරුණු ප්‍රශ්ණ කිරීම් වලදී හෙළීවී තිබෙනවා.", 
    "views": "5039", 
    "authors": [
        "හේමන්ත කහවලගේ"
    ], 
    "title": "පාස්කු ප්‍රහාරයට බෝම්බකරුවන් 13ක් : පැන ගිය 05 දෙනා අත්අඩංගුවට"
}
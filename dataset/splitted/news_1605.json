{
    "date": {
        "month": "04", 
        "day": "04", 
        "year": "2019"
    }, 
    "content": "අවිධිමත් ආහාර රටාවක් පවත්වාගෙන යාම,දුම්පානයට වඩා වේගයෙන් පුද්ගලයින්ට මරු කැඳවන බව අධ්‍යනයකින් අනාවරණ කර තිබෙනවා.ඉන් පැවසෙන්නේ වර්තමානයේදී මිනිසා පරිභෝජනය කරන ඇතැම් ආහාර හේතුවෙන් සෑම වසරකදීම පුද්ගලයින් මිලියන 11ක් පමණ හදිසි මරණවලට මුහුණපාන බවයි.එමෙන්ම ලොවපුරා සිදුවන මරණ 05කින් එකකටම හේතු වන්නේ මිනිසාගේ අවිධිමත් ආහාර පරිභෝජනය බව ද එම අධ්‍යනයෙන් හෙළිවී ඇති බවයි වාර්තා වන්නේ.ලූණු,ලූණු යොදා සකස් කරන පාන් සහ රොටි වර්ග මෙන්ම සෝස් වර්ග සහ කලින් සැකසූ ආහාර වැනි දෑ,වසරකට මිනිස් ජීවිත විශාල ප‍්‍රමාණයක් බිලි ගන්නා බවයි එම අධ්‍යයනය හෙළි කරන්නේ.වසරකදී සිදුවන පුද්ගල මරණ මිලියන 03කට පමණ හේතු වන්නේ අධික ලූණු භාවිතය බව ද ඉන් හෙළිදරව් වී තිබෙනවා.මුහුදු ආහාර,කෙඳි සහිත ආහාර,බීජ හා එළවළු වර්ග මෙන්ම පළතුරු වර්ග වෙනුවට කලින් පිසූ ක්ෂණික ආහාර පරිභෝජනයට හුරු වී සිටීම මිනිසාගේ ආයු කාලය අඩු වීමට බලපාන ප‍්‍රධාන සාධයක් බවද සඳහන්.එමෙන්ම අවිධිමත් ආහාර රටාව මිනිසාගේ තරබාරු බව ඇති කිරීමට පමණක් නොව,හෘද රෝග,දියවැඩියාව හා පිළිකා තත්ත්වයන්ට ද මග පෑදීමක් බවයි එම අධ්‍යයනයෙන් හෙළිවී ඇත්තේ.", 
    "views": "3802", 
    "authors": [
        "පවිත්‍රා මදුහර්ෂනි - විදෙස් මාධ්‍ය ඇසුරෙන්"
    ], 
    "title": "අවිධිමත් ආහාර රටාව නිසා ඇති වන තත්ත්වය ගැන නවතම අනාවරණයක්"
}
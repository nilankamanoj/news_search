{
    "date": {
        "month": "04", 
        "day": "05", 
        "year": "2019"
    }, 
    "content": "මෙගාවොට් 300 ධාරිතාවක් සහිත කෙරවලපිටිය දෙවන අදියරේ කොන්ත්‍රාත්තුව ලක්දනවි බලාගාරයට ලබා නොදීමට එරෙහිව ගොනු කර තිබු පෙත්සම ශ්‍රේෂ්ඨාධිකරණයේදී අද (05) සලකා බැලූනා.නිතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් මිලින්ද ගුණතිලක එහිදී කියා සිටියේ අදාළ කොන්ත‍්‍රාත්තුව GSL නමැති චීන සමාගමට ලබා දීමට කැබිනට් මණ්ඩලය ඉකුත් 02වනදා තීරණය කර ඇති බවයි.මහජන උපයෝගිතා කොමිසම වෙනුවෙන් ද නීතිඥවරයෙකු ශ්‍රේෂ්ඨාධිකරණය හමුවේ කරුණු දැක්වුවා.ඔහු පැවසුවේ අදාල කොන්ත‍්‍රාත්තුව ලබා දීමට කැබිනට් මණ්ඩලයේ අනුමැතිය ලබා ගැනීමට පෙර ඒ පිළිබඳ මහජන උපයෝගිතා කොමිසම වෙත දැනුම් දිය යුතුව තිබු බවයි.මහජන උපයෝගිතා කොමිසම වෙත දැනුම්දීමක් නොකර මෙම කොන්ත‍්‍රාත්තුව GSL සමාගමට ලබා දීමට කැබිනට් මණ්ඩලය තීරණය කිරීම වැරදි බවද එහිදී ප‍්‍රකාශ කෙරුණා.කෙසේ වෙතත් නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල්වරයා පැවසුවේ අදාල දැනුම් දිම මහජන උපයෝගිතා කොමිසම වෙත ඉදිරියේදී සිදු කරන බවයි.එබැවින් කැබිනට් මණ්ඩලය ගත් තීරණය නිවැරදි බව ද ඔහු පැවසුවා.කෙසේවෙතත් මහජන උපයෝගිතා කොමිසම වෙනුවෙන් පෙනීසිටි නීතිඥවරයා තවදුරටත් තර්ක කළේ මෙම දැනුම් දීම මහජන උපයෝගිතා කොමිසම වෙත සිදු කළ යුත්තේ කැබිනට් මණ්ඩලය කිසියම් තීරණයකට එලබීමට පෙර බවයි.නඩුවේ වැඩිදුර සළකා බැලීම ලබන මැයි 20වනදාට කල් තැබුණා.", 
    "views": "4013", 
    "authors": [
        "හේමන්තකහවලගේ"
    ], 
    "title": "කෙරවලපිටිය විදුලි බලාගාරය ගැන නඩු විභාගය මැයි 20 දක්වා කල් යයි"
}
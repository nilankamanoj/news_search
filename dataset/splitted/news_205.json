{
    "date": {
        "month": "06", 
        "day": "02", 
        "year": "2019"
    }, 
    "content": "රජයේ නිලධාරීන්ගේ ඇඳුම සම්බන්ධයෙන් රාජ්‍ය පරිපාලන හා අපදා කළමනාකරණ අමාත්‍යංශය විසින් ඉකුත් මැයි මස 29 වෙනිදා නිකුත් කළ චක්‍රලේඛය වහාම ක්‍රියාත්මක වන පරිදි අත්හිටුවා තිබෙනවා.ඒ එම චක්‍ර ලේඛණය සම්බන්ධයෙන් එල්ලවූ විරෝධතාවයන් සැලකිල්ලට ගනිමින් බව වාර්තා වනවා.එම චක්‍ර ලේඛණයට අනුව සියළුම රාජ්‍ය ආයතන වල කාන්තාවන් සාරිය සහ ඔසරියෙන් සැරසී රාජකාරියට පැමිණීම හා පිරිමින් කමිසය සහ කලිසමෙන් හෝ නැත්නම් ජාතික ඇඳුමින් සැරසී සේවයට පැමිණීම සිදුකළ යුතු බවට කරුණු පැහැදිලි කර තිබුනා.වසර 30 කට වඩා පැරණි එම රාජ්‍ය නිල ඇඳුම් සම්බන්ධ චක්‍ර ලේඛණයට අනුව කිසිදු නිලධාරියෙක් හෝ නිලධාරිනියක් මුහුණ ආවරණය නොකර අනන්‍යතාවය හඳුනාගත හැකි අයුරින් කාර්යාලයේ සේවය සදහා පැමිණිය යුතු බවයි සදහන්ව තිබුනේ.කෙසේ වෙතත් එම චක්‍ර ලේඛණයේ සිදුවිය යුතු ඇතැම් වෙනස්කම් සම්බන්ධයෙන් ඉදිරි කැබිනට් මණ්ඩල රැස්වීමේදී සාකච්ජා කොට නව චක්‍ර ලේඛණයක් නිකුත් කිරීමට අවශ්‍ය පියවර ගන්නා බවයි රාජ්‍ය පරිපාලන අමාත්‍යාංශය සදහන් කර සිටියේ.", 
    "views": "5238", 
    "authors": [
        "දිනුක් හේවාවිතාරණ"
    ], 
    "title": "රාජ්‍ය සේවකයින්ගේ ඇඳුම් පිලිබඳ චක්‍ර ලේඛණය අත්හිටුවයි (PHOTOS)"
}
{
    "date": {
        "month": "04", 
        "day": "05", 
        "year": "2019"
    }, 
    "content": "ශ‍්‍රී ලංකාවට මේ දිනවල හිරු මුදුන් වන බැවින් උණුසුම තවත් වැඩිවිය හැකි බව වෛද්‍යවරුන් පෙන්වා දෙනවා.කොළඹ අද (05) පැවැත්වූ මාධ්‍ය හමුවකදී සෞඛ්‍ය අමාත්‍යාංශයේ පෙර සූදානම් ඒකකයේ වෛද්‍ය හේමන්ත හේරත් පැවසුවේ මහජනතාව ඒ පිළිබඳ විමසිලිමත් විය යුතු බවයි.මේ අතර වැසි නොමැතිව පීඩාවට පත් තැනැත්තන්ට සහන සැලසීම දැනටමත් ආරම්භ කර ඇතැයි අමාත්‍ය රංජිත් මද්දුමබණ්ඩාර පවසනවා.මෙම මාධ්‍ය හමුව කැඳවා තිබුණේ ආපදා කළමනාකරණ මධ්‍යස්ථානය විසින්.මේ අතර මාතර රොටුඹ ඇතුළු ප‍්‍රදේශ කිහිපයකටම අද පස්වරුවේ තද වැසි ඇදහැලී තිබෙනවා.නෙත් නිවුස් වාර්තාකරු පැවසුවේ ගිගුරුම් සහිතව මෙම වැසි ඇදහැලූනු බවයි.", 
    "views": "4207", 
    "authors": [
        "පතිරණ කේ දයාචන්ද්‍ර"
    ], 
    "title": "වැසි නැතුව බැට කන ජනතාවට බවුසර්වලින් වතුර"
}
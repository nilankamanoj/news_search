{
    "date": {
        "month": "04", 
        "day": "09", 
        "year": "2019"
    }, 
    "content": "විදුලි කප්පාදුවට අදාළ වාර්තා මහජන උපයෝගිතා කොමිසමට ලබා නුදුන් බව කියන සිද්ධියක් පිළිබඳව විමිසීම සඳහා විදුලි බල මණ්ඩලය අධිකරණයට කැඳවනු ලැබු පැමිණිල්ල ලබන 16 වැනිදා යළි කැඳවීමට නියම කරනු ලැබුවා.විදුලි බළ මණ්ඩලයේ නීතීඥවරයාට අද(09) අධිකරණය හමුවේ පෙනී සිටීමට හැකියාවක් නොමැති හෙයින් වෙනත් දිනයක මෙම පැමිණිල්ල කැඳවන ලෙස කළ ඉල්ලීමක් පිළිගනිමින් මහෙස්ත්‍රාත්වරයා එලෙස වෙනත් දිනයක් ලබා දීමට නියම කර තිබෙනවා.විදුලි බල මණ්ඩලය එහි සභාපතිවරයා හා අධ්‍යක්‍ෂ මණ්ඩලය ඇතුළු එහි ඉහළම නිලධාරීන් නවදෙනෙකු අධිකරණයට කැඳවන්නැයි ඉල්ලමින් මහජන උපයෝගිතා කොමිසම කළ ඉල්ලීමක් සලකා බැලු මහෙස්ත්‍රාත්වරයා විදුලි බල මණ්ඩලයට අධිකරණයේ පෙනී සිටින ලෙස නියම කරමින් මීට පෙර අවස්ථාවකදී නොතිසි නිකුත් කළා.2018 වසරේ මැයි මස 28 වැනිදා සිට මේ දක්වා විදුලි කප්පාදුව සහ වෙනත් කාරණ කිහිපයකට අදාළ වාර්තා සහ ලේඛණ ලබාදෙන ලෙස මහජන උපයෝගිතා කොමිසම විදුලි බල මණ්ඩලයට දැනුම් දී තිබුණත් ඔවුන් එම වාර්තා හෝ ලේඛණ මෙතෙක් ලබාදී නොමැති බව මහජන උපයෝගිතා කොමිසම වෙනුවෙන් පෙනී සිටි නීතීඥවරු අධිකරණයට දැනුම් දුන්නා.මේ හේතුව මත විදුලි බල මණ්ඩලයේ සභාපතිවරයා ඇතුළු එහි ඉහළම නිලධාරීන් නවදෙනෙකු මෙම සිද්ධියේ වගඋත්තරකරුවන් කර ඔවුන් අධිකරණයට කැඳවන්නැයි මහජන උපයෝගිතා කොමිසම වෙනුවෙන් පෙනී සිටි නීතීඥවරු අධිකරණයෙන් කළ ඉල්ලීමක් සළකා බැලු මහෙස්ත්‍රාත්වරයා අදාළ නියෝගය නිකුත් කරනු ලැබුවා.මේ අතර විදුලි බල මණ්ඩලය ඉදිරිපත් කළ මෝෂමකට අනුව මෙම පැමිණිල්ල කැඳවනු ලැබු අවස්ථාවේදී වෙනත් දිනයක මෙම පැමිණිල්ල කැඳවන්නැයි කළ ඉල්ලීමක් පිළිගත් මහෙස්ත්‍රාත්වරයා මෙම පැමිණිල්ල ලබන 16 වැනිදා යළි කැඳවීමට දින නියම කරනු ලැබුවා.", 
    "views": "3172", 
    "authors": [
        "දිනුක් හේවාවිතාරණ"
    ], 
    "title": "නීතිඥවරයා නොපැමිණීම නිසා විදුලිබල මණ්ඩලයට එරෙහි නඩුව 16 වෙනිදා දක්වා කල් තබයි"
}
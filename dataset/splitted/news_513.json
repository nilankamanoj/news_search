{
    "date": {
        "month": "05", 
        "day": "21", 
        "year": "2019"
    }, 
    "content": "මාවනැල්ලේ බුදුපිළිම කැඩීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 13 දෙනා ලබන මස 3 වනදා තෙක් අද යළි රක්‍ෂිත බන්ධනාගාරගත කෙරුණා.ඒ,මාවනැල්ල මහේස්ත්‍රාත්වරයාගේ නියෝගයකට අනුවයි.මේ අතර පාස්කු ඉරිදා ත්‍රස්ත ප්‍රහාරය පිළිබද ආණ්ඩුව ගත් ක්‍රියාමාර්ග සම්බන්ධයෙන් සෑහීමකට පත්විය නොහැකි බව පවසමින් බේරුවල ප්‍රාදේශීය සභාව ඉදිරිපිට අද පෙරවරුවේ විරෝධතාවක් පැවැත්වුණා.එය සංවිධාන කරනු ලැබ තිබුණේ ශ්‍රී ලංකා පොදුජන පෙරමුණේ මන්ත්‍රිවරුන් විසින්.ඔවුන් විරෝධතා පුවරු ප්‍රදර්ශනය කරමින් විරෝධතාවයේ නිරත වූ අතර පසුව ප්‍රාදේශීය සභා රැස්වීම් ශාලාවටද ඇතුළුවී විරෝධතාවයේ නිරත වුණා.මේ අතර අක්මීමණ ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රීවරයෙකු අද ආරම්භ වූ මාසික සභා රැස්වීමට කඩුවක් රැගෙන පැමිණි බව නෙත් නිවුස් වාර්තාකරු පැවසුවා.", 
    "views": "1367", 
    "authors": [
        "ලලිත් චාමින්ද", 
        "තුසිත කුමාර"
    ], 
    "title": "මාවනැල්ලේ බුදු පිළිම කැඩූ සැකකරුවන් 13 දෙනා යලි රිමාන්ඩ්"
}
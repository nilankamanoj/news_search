{
    "date": {
        "month": "04", 
        "day": "09", 
        "year": "2019"
    }, 
    "content": "හෙටින් පසුව විදුලි කප්පාදුව නතර කරන බව විෂය භාර අමාත්‍ය රවී කරුණානායක අද යළි අවධාරණය කළා.ඒ,මාධ්‍යවේදීන් විමසූ ප්‍රශ්ණවලට පිළිතුරු ලබා දෙමින්.ජනතාවට කුතුහලයක් තියෙනවා මේක කොහොමද වෙන්නේ කියලා.හෙට මධ්‍යම රාත්‍රියේ සිට විදුලිය යළි කප්පාදුවක් වෙන්නේ නැහැ.ඒක කරන්නේ විදුලි ඌණ තාවයට තියෙන අවශ්‍ය ජනනය කිරීමේ කටයුතු සිදුකරමින් පවතිනවා ක්‍රම දෙකක් හරහා.එකක් තාවකාලිකයි.අනෙක් ක්‍රමයට මේ දේ සිදුකරන්න වසර එකහාමාරක් පමණ ගත වෙනවා.නමුත් යලිත් වරක් මතක් කරන්න ඕනේ ජනතාවට විදුලිය අරපිරිමැස්මෙන් භාවිත කරන්න කියලා,ඇමතිවරයා කියා සිටියා.මේ අතර වත්මන් අර්බුදය සම්බන්ධයෙන් පාර්ලිමේන්තු මන්ත්‍රීවරුන් වනලක්ෂ්මන් යාපා අබේවර්ධන සහ අනුර ප්‍රියදර්ශන යාපා අද පැවැති මාධ්‍ය හමුවකදී අදහස් පළ කළා.මේ විදුලි අර්බුධය නිසා ආර්ථික වර්ධනය සියයට එකයි දශම ගානට වැටිලා තියෙනවා මේ මාස තුන ඇතුලත.සාම්පුර් හදන්න වියදම මිලියන 350 යි,ඒ වගේම විදුලිය මිලදී ගන්න මාසෙකට ඒ සමාන මුදලක් යනවා.ලබන මාසේ ඉදන් ඉන්ධන ගැලපුම් ගාස්තුවක් ගෙන්න වෙනවා විදුලි බිලට.විදුලි අර්බුදය අලුතින් නිර්මාණය කළ එකක් බව පාර්ලිමේන්තු මන්ත්‍රී අනුර ප්‍රියදර්ශන යාපා මෙහිදී ප්‍රකාශ කළා.වත්මන් විදුලි අර්බුධය හේතුවෙන් මේවනවිට දෛනිකව පැය 04කට අධික කාලයක් විදුලිය කපා හැරෙන අතර ඒ අනුව හෙට දිනයේද විදුලි කපා හැරෙනු ඇති.", 
    "views": "3134", 
    "authors": [
        "සජිත් තිලකරත්න"
    ], 
    "title": "ඇමති රවී දුන් සහතිකය"
}
{
    "date": {
        "month": "04", 
        "day": "04", 
        "year": "2019"
    }, 
    "content": "අයවැය 3 වනවර කියවීමේ ඡන්ද විමසීමේදී ගනු ලබන ස්ථාවරය කුමක් දැයි ශී‍්‍ර ලංකා නිදහස් පක්‍ෂයේ සහ ශී‍්‍ර ලංකා පොදුජන පෙරමුණේ නියෝජිතයන් ජනාධිපතිවරයාගේ සහ විපක්‍ෂ නායකවරයාගේ ප‍්‍රධානත්වයෙන් අද (04) සාකච්ජා කළා.කෙසේවෙතත් සාකච්ජාව අවසන් වුණේ පැහැදිලි එකඟතාවකින් තොරවයි.ශී‍්‍ර ලංකා නිදහස් පක්‍ෂයේ මන්තී‍්‍ර කණ්ඩායම හෙට (05) නැවත රැස්වී මේ පිළිබද අවසන් තීරණයක් ගන්නා බව එහි මහලේකම් පාර්ලිමේන්තු මන්තී‍්‍ර දයාසිරි ජයසේකර පවසනවා.ඔහු ඒ බව පැවසුවේ අද පැවති සාකච්ජා වෙන් පසු මාධ්‍යවේදීන් වෙත අදහස් දක්වමින්.අයවැය 3 වනවර කියවීමේ ඡන්ද විමසීමේදී ගනු ලබන ස්ථාවරය කුමක් දැයි අද පැවති සාකච්ඡුාවෙන් පසු ශී‍්‍ර ලංකා පොදුජන පෙරමුණට සහාය දක්වන මන්තී‍්‍රවරුන්ගෙන්ද මාධ්‍යවේදීන් විමසීමක් කළා.ඊට පිළිතුරු දෙමින් පාර්ලිමේන්තු මන්තී‍්‍ර ඩලස් අලහප්පෙරුම පැවසුවේ තම මන්තී‍්‍ර කණ්ඩායම අයවැයට විරුද්ධව ඡන්දය ප‍්‍රකාශ කරන බවයි.", 
    "views": "4626", 
    "authors": [
        "සමන්ත කුමාර"
    ], 
    "title": "අයවැය ඡන්දය ගැන සන්ධානසාකච්ඡාව විසදුමකින් තොරව අවසන්"
}
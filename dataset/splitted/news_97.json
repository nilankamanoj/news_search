{
    "date": {
        "month": "06", 
        "day": "07", 
        "year": "2019"
    }, 
    "content": "මහ බැංකු බැදුම්කර සිද්ධිය සම්බන්ධයෙන් හිටපු මහබැංකු අධිපති අර්ජුන් මහේන්ද්‍රන් ඇතුළු දස දෙනෙකුට එරෙහිව චෝදනා 23 ක් යටතේ අධි චෝදනා ගොණු කිරීම සදහා නීතිපතිවරයා අගවිනිසුරුවරයාගෙන් අද අවසර ඉල්ලා සිටියා.නීතිපතිවරයාගේ සම්බන්ධීකරණ නිලධාරිණි රජයේ නීතිඥ නිශාරා ජයරත්න මෙහිදී දැනුම් දුන්නේ එම සිද්ධියේ බැරෑරුම් බව සහ මින් රටේ ආර්ථිකයට සිදුවූ බලපෑම සැලකිල්ලට ගෙන නීතිපතිවරයා මෙම ඉල්ලීම සිදුකර ඇති බවයි.2015 වසරේ පෙබරවාරි 27 වනදා සිදුවූ බැදුම්කර ගණුදෙනුවට අදාළව හිටපු මහබැංකු අධිපති අර්ජුන් මහේන්ද්‍රන් ඇතුළු විත්තිකරුවන් දස දෙනෙකුට එරෙහිව නීතිපති දෙපාර්තමේන්තුව මේ වනවිට අධි චෝදනා සකස් කර තිබෙනවා.ශී‍්‍ර ලංකා මහ බැංකුවේ හිටපු නියෝජ්‍ය අධිපති පී.සමරසිරි,පර්පචුවෙල් ටෙ‍්‍රෂරිස් සමාගම,එහි හිමිකරු අර්ජුන් ඇලෝසියස්,ප‍්‍රධාන විධායක නිලධාරී කසුන් පලිසේන ඇතුළු පිරිසක් එම නඩුවේ විත්තිකරුවන් ලෙස නම් කර තිබෙනවා.", 
    "views": "1381", 
    "authors": [
        "එස් දිනේෂ්"
    ], 
    "title": "මහ බැංකු බැඳුම්කර සිදුවීමේ විත්තිකරුවන්ට නඩු පැවරීමට නීතිපති අවසර ඉල්ලයි"
}
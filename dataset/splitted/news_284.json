{
    "date": {
        "month": "05", 
        "day": "30", 
        "year": "2019"
    }, 
    "content": "මෙම වසරේ මේ දක්වා කාලයේදී අමෙරිකානු ඩොලරයට සාපේක්ෂව ශ‍්‍රී ලංකා රුපියල 3.8% කින් ශක්තිමත් වී ඇතැයි ශ‍්‍රී ලංකා මහ බැංකුව පවසනවා.ඉකුත් වසර අගභාගයේදී ශ‍්‍රී ලංකා රුපියල අමෙරිකානු ඩොලරයට සාපේක්ෂව වේගයෙන් අවප‍්‍රමාණය වුණා.මෙම වසරේ මුල් කාර්තුවේ ද වරින් වර ශ‍්‍රී ලංකා රුපියල එලෙස අවප‍්‍රමාණය වුණත් සමස්තයක් ලෙස රුපියල දැන් ශක්තිමත් වී ඇති බවයි ශ‍්‍රී ලංකා මහ බැංකුව පෙන්වා දෙන්නේ.පාස්කු ඉරිදා බෝම්බ ප‍්‍රහාරයෙන් පසුවද අමෙරිකානු ඩොලරයට සාපේක්ෂව ශ‍්‍රී ලංකා රුපියල කෙටි කාලීනව අවප‍්‍රමාණය වුණා.එහෙත් එම පසුබෑමද මේ වනවිට ආවරණය වී ඇති බවයි ශ‍්‍රී ලංකා මහ බැංකුව පවසන්නේ.ඊයේ (29) ගනුදෙනු නිමා වනවිට අමෙරිකානු ඩොලරයක ගැනුම් මිල රුපියල් 174.16ක් වුණා.විකුණුම් මිල වූයේ රුපියල් 178.11ක්.", 
    "views": "2016", 
    "authors": [
        "ඩිල්ෂාන් මඩවල"
    ], 
    "title": "ඩොලරයට සාපේක්ෂව රුපියල සවිමත් වෙලා - මහ බැංකුව"
}
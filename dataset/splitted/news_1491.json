{
    "date": {
        "month": "04", 
        "day": "09", 
        "year": "2019"
    }, 
    "content": "පෞද්ගලික බස් රථ සේවකයින් අද (09) මධ්‍යම රාත‍්‍රියේ සිට වැඩවර්ජනයක් ආරම්භ කිරීමට තීරණය කර තිබෙනවා.රුපියල් 25,000 දඩ මුදලට එරෙහිව සහ තවත් ඉල්ලීම් කිහිපයක් මුල් කර ගනිමින් තමන් මෙම වර්ජනය ක‍්‍රියාත්මක කරන බවයි සමස්ත ලංකා පෞද්ගලික බස්රථ සේවක සංගමය පැවසුවේ.එහි ප‍්‍රධාන ලේකම් කුමාරරත්න රේණුක කියා සිටියේ,ශ්‍රී ලංකාවේ මාර්ග පද්ධතිය මංතීරු 04ක් සහිතව දියුණු කර තාක්ෂණික පහසුකම් ලබා දී රියදුරන් සිදුකරන වැරදි හඳුනාගෙන දඬුවම් කිරීම සුදුසු බවයි.එහිදී දඩ මුදල් වැඩි කිරීමේදී කිසිඳු විරෝධයක් නොදක්වන බවද සඳහන් කළා.සමස්ථ රියදුරන්ටම දිනකට රුපියල් 1500ක වැටුපක් ගෙන 25000ක දඩයක් ගෙවීමට හැකියාවක් නොමැති බවත් පෙන්වා දුන්නා.මේ නිසා ඊට විරෝධය පළ කරමින් මෙම එක්දින සංඛේත වැඩවර්ජනය ක්‍රියාත්මක බවද සඳහන් කළා.කෙසේවෙතත් ලංකා පෞද්ගලික බස් හිමියන්ගේ සංගමය පැවසුවේ තමන් මෙම වර්ජනය පිළිබඳ කිසිවක් නොදන්නා බවයි.එම සංගමයේ සභාපති ගැමුණු විජේරත්න ඒ සම්බන්ධයෙන් නෙත් නිවුස් වෙත කරුණු දැක්වූවා.එහිදී රටේ අනතුරු අඩු කළ යුතු බවට දඩ සම්බන්ධයෙන් සිය සංගමය පැහැදිළි අදහසක සිටිනවා.යනුවෙන් සඳහන් කළා.උත්සව සමයේ මහජන පීඩා ඇතිවන අයුරින් මේ ආකාරයේ වර්ජන කිරීම බරපතල ගැටලුවක් බවත් සඳහන් කළා.පෞද්ගලික බස් රථ සේවකයින් වැඩ වර්ජනයක් ක‍්‍රියාත්මක කළද මගී ජනතාවට කිසිඳු අපහසුතාවක් සිදු වීමට ඉඩ නොදෙන බව ලංකා ගමනාගමන මණ්ඩලය පවසනවා.එහි නියෝජ්‍ය සාමාන්‍යාධිකාරී ධාවන පී.එච්.ආර්.ටී.චන්ද්‍රසිරි කියා සිටියේ අලුත් අවුරුදු සමය වෙනුවෙන් සිය අතිරේක බස් රථ සේවා මේ වනවිටත් ආරම්භ කර ඇති බවයි.අවශ්‍ය නම් තවත් අතිරේක බස් රථ ධාවනයට එක් කිරීමට සූදානම් බව ද ඔහු කියා සිටියා.මේ අතර සිංහල දෙමළ අලුත් අවුරුදු සමය වෙනුවෙන් ක‍්‍රියාත්මක ලංගම විශේෂ බස් රථ සේවා ඊයේ (08) ආරම්භ කෙරුණා.අදියර 02ක් යටතේ ලබන 22 වැනිදා දක්වා එම සේවාවන් ක‍්‍රියාත්මක කෙරෙන බවයි නියෝජ්‍ය සාමාන්‍යාධිකාරීවරයා වැඩිදුරටත් පැවසුවේ.", 
    "views": "4985", 
    "authors": [
        "මහේෂ් චතුරංග", 
        "ඩිල්ෂාන් මඩවල", 
        "හර්ෂිකා සංජීවනී"
    ], 
    "title": "අද මධ්‍යම රාත්‍රියේ සිට පෞද්ගලික බස් වර්ජනයක්"
}
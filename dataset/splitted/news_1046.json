{
    "date": {
        "month": "04", 
        "day": "28", 
        "year": "2019"
    }, 
    "content": "බුර්කාව සම්බන්ධයෙන් අද (28) දිනයේ ද විවිධ අදහස් පළ කළා.මේ,ජාතික භික්ෂු පෙරමුණේ ප්‍රධාන ලේකම්,පූජ්‍ය වකමුල්ලේ උදිත හිමියන්.බුර්කාව ගැන මතය අද අපට වඩා මේක රටේ ආරක්ෂාව ගැන දැඩි කතාබහක් ඇති වෙලා තියෙනවා.අපි මේ ගැන ගොඩක් අය සමග සාකච්ජා කළා.එහිදී ඇතැම් මුස්ලිම් පුද්ගලයින් අපිට කිව්වා මේක ඇතැම් අන්තවාදී කණ්ඩායම් වල මතයක් කියලා.එහිදී එක් පුද්ගලයෙක් කිව්වා සවුදියේ රජ කුමරුගේ බිරිද බුර්කාව අදින්නේ නැහැ කියලා.මේ ගැන රජය සහ අදාළ අංශ සාකච්ජා කරලා තීරණයක් ගන්න ඕනේ.ජාතික නිදහස් පෙරමුණේ මාධ්‍ය ප්‍රකාශක,මොහොමඞ් මුසම්මිල් ද අද පැවති මාධ්‍ය හමුවේ දී බුර්කාව සම්බන්ධයෙන් මෙලෙස අදහස් පළ කළා.ශ්‍රී ලංකාව කියන්නේ අරාබිය නෙමෙයි,ඒක ඉතා පැහැදිලි.ක්‍රිස්තු වර්ෂ 800 ඉදලා ලංකාවේ මුස්ලිම් ජනතාව හිටියා කියලා සාක්ෂි තියෙනවා.ඇඳුම් කවදාවත් අනෙක් ජනතාවගෙන් වෙන් වන්න සාධනීය කර ගත්තේ නැහැ.මේ ලාංකික මුස්ලිම් කාන්තාවන් සාරි පොට ඇන්දා,ෆර්දාව දැම්මා.මේ බුර්කාව අවශ්‍යයි කියන මතයේ අපි නැහැ යැයි ඔහු සඳහන් කර සිටියා.මේ,එක්සත් ජාතික පක්ෂයේ හිටපු මහ ලේකම් තිස්ස අත්තනායක.ඇත්තටම මේක ඉවත් කරන්න ඕනේ.අද රටේ ජාතික ආරක්ෂාව පිලිබදව ගැටලුවක් ඇතිවෙලා තියෙනවා.මේ ගැන මුස්ලිම් ජනතාව පෙරට එන්න ඕනේ.ආගම සහ සංස්කෘතිය කියන දේ ආරක්ෂා කර ගන්න කලින් රටේ ජනතාවගේ ආරක්ෂාව ගැන තහවුරු කරන්න ඕනේ.ඒ සම්බන්ධයෙන් ආණ්ඩුව සහ අදාළ බලධාරීන් පියවර ගත යුතු බව තිස්ස අත්තනායක කියා සිටියා.මේ අතර බුර්කාව භාවිතය නැවැත්වීම සඳහා ඉස්ලාමීය ප්‍රජාව නියෝජනය කරන සමස්ත ලංකා ජමයතුල් උලමා සභාව යෝජනාවක් සම්මත කර ඇති බව අග්‍රාමාත්‍ය කාර්යාලය පවසනවා.ඊට අදාළ නීති කෙටුම්පත සැකසීම සිදු කරන ලෙස අග්‍රාමාත්‍ය රනිල් වික්‍රමසිංහ මහතා ද ප්‍රකාශ කර ඇති බවයි අද නිවේදනය කළේ.", 
    "views": "2955", 
    "authors": [
        "අරුණ කැලුම් බෝධිමාන්න", 
        "සමීර ගොඩපිටිය"
    ], 
    "title": "බුර්කාව භාවිතය නැවැත්වීමට සමස්ත ලංකා ජමයතුල් උලමා සභාව යෝජනාවක් සම්මත කර ගනියි"
}
{
    "date": {
        "month": "06", 
        "day": "10", 
        "year": "2019"
    }, 
    "content": "ආණ්ඩුව නියෝජනය කර පසුව අමාත්‍ය ධුරවලින් ඉවත් වූ මුස්ලිම් මන්තී‍්‍රවරුන් මහා නායක හිමිවරුන් මුණගැසීමට සූදානම් වනවා.ඒ අනුව හෙට (11) දිනයේ මහා නායක හිමිවරුන් මුණ ගැසී සිය තීරණය පිළිබඳ සාකච්ඡා කරන බවයි පාර්ලිමේන්තු මන්තී‍්‍ර අබ්දුල් හලීම් මොහොමඞ් හසීම් පැවසුවේ.ආණ්ඩුවෙන් ඉවත් වූ මෙම මුස්ලිම් මන්තී‍්‍රවරුන් ඉකුත්දා විපක්‍ෂ නායක මහින්ද රාජපක්‍ෂ මහතාද මුණ ගැසුණා.එම අවස්ථාවට හිටපු අමාත්‍ය ඒ.එච්.එම්.ෆවුසිද එක්ව සිටියා.නෙත් නිවුස් කළ විමසීමකදී ඔහු කියාසිටියේ මහානායක හිමිවරුන්ගේ ඉල්ලීමට ප‍්‍රමුඛ වටිනාකමක් දී කටයුතු කරන බවයි.අමාත්‍යවරුන් ඇතුළු නව දෙනෙකු ආණ්ඩුවෙන් ඉවත් වී අදට සතියක් සම්පූර්ණ වනවා.එහෙත් මේ දක්වා එම පුරප්පාඩු සඳහා කිසිදු අමාත්‍යවරයෙකු පත් කර නැහැ.ඉකුත් සදුදා මෙලෙස සිය ධුරවලින් ඉවත් වූ පිරිසට අමාත්‍යවරුන් සිව් දෙනෙක්,රාජ්‍ය අමාත්‍යවරුන් සිව් දෙනෙක් සහ නියෝජ්‍ය අමාත්‍යවරයෙක් අයත්.මේ සම්බන්ධයෙන් කළ විමසීමකදීරාජ්‍ය අමාත්‍ය අජිත් මාන්නප්පෙරුම සඳහන් කළේ අමාත්‍ය ධුර අත්හළ මුස්ලිම් මන්තී‍්‍රවරුන් යළි ආණ්ඩුව හා සම්බන්ධවේ යැයි විශ්වාසයෙන් පසුවන බවයි.මහා නායක හිමිවරුන්ගේ ඉල්ලීමද සැලකිල්ලට ගනිමින් ඔවුන් යළි අමාත්‍ය ධුර භාරගනු ඇති බවත් ඒ සදහා ඔවුන්ට කාලය ලබාදී ඇති බවත් මෙහිදී ප‍්‍රකාශ කෙරුණා.", 
    "views": "1820", 
    "authors": [
        "තරංග රුක්ෂාන්", 
        "දිල්ෂාන් තුෂාර", 
        "හර්ෂිකා සංජීවනී"
    ], 
    "title": "ඇමතිකමින් ඉවත් වූ කණ්ඩායම මහානායක හිමිවරුන්ගේ ඉල්ලීමට ප‍්‍රමුඛ වටිනාකමක් දෙන බව කියයි"
}
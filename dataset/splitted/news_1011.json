{
    "date": {
        "month": "04", 
        "day": "30", 
        "year": "2019"
    }, 
    "content": "අනිවාර්යය නිවාඩු යවන ලද පොලිස්පති පූජිත් ජයසුන්දර එම ධූරයෙන් ඉවත් කිරීමට නම් මීළගට ඔහුට එරෙහිව චෝදනා ගොනු කර ඒ සම්බන්ධයෙන් විමර්ශනයක් කළ යුතු බව නෙත් නිවුස් කළ සොයා බැලීමදී හෙළි වුණා.විමර්ශනය සඳහා ශ්‍රේෂ්ඨාධිකරණ විනිසුරුවරයෙක්,හිටපු පොලිස්පතිවරයෙක් සහ නීතිය පිළිබඳ විද්වතෙක් ඇතුළත්ව කමිටුවක් පත් කළ යුතුයි.මෙම විමර්ශනය හමුවේ හරස් ප‍්‍රශ්ණ ඇසීමක්ද,නිදහසට කරුණු ඉදිරිපත් කිරීමට චෝදනාවට ලක්වන පොලිස්පතිවරයාට අවස්ථාවක්ද ලබා දිය යුතු වනවා.එහිදී පොලිස්පතිවරයා චෝදනාවලට නිවැරදිකරු බව තහවුරු වුවහොත් ඔහු නැවත සේවයේ පිහිටුවිය යුතුයි.ඔහු චෝදනාවලට වැරදිකරු වුවහොත් ඔහුට එරෙහිව පාර්ලිමේන්තුවට යෝජනාවක් ඉදිරිපත් කර නොපැමිණි මන්තී‍්‍රවරුන්ද ඇතුළුව බහුතර මන්තී‍්‍ර සංඛ්‍යාවකගේ ඡන්දයෙන් එය සම්මත කළ යුතු වනවා.පොලිස්පතිවරයා ධූරයෙන් ඉවත් කළ හැක්කේ එසේ වුවහොත් පමණයි.මේ අතර වැඩබලන පොලිස්පති ලෙස මේ වනවිට ජ්‍යෙෂ්ඨ්‍ය නියෝජ්‍ය පොලිස්පති සී.ඞී.වික‍්‍රමරත්න පත් කර තිබෙනවා.කෙසේවෙතත් මෙලෙස වැඩබලන පොලිස්පතිවරයෙකු පත් කළ හැක්කේ උපරිමව දින 14කට බවයි නෙත් නිවුස් කළ සොයා බැලීමේදී හෙළිවුණේ.එම කාලය දීර්ඝ කිරීමට නම් ඒ සඳහා ආණ්ඩුක‍්‍රම ව්‍යවස්ථා සභාවේ අනුමැතිය ලබා ගත යුතු වනවා.", 
    "views": "3911", 
    "authors": [
        "හේමන්ත කහවලගේ"
    ], 
    "title": "අනිවාර්යය නිවාඩු යැවූ පොලිස්පතිවරයා ඉවත් කළ හැක්කේ මෙහෙමයි"
}
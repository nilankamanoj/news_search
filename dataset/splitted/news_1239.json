{
    "date": {
        "month": "04", 
        "day": "20", 
        "year": "2019"
    }, 
    "content": "මන්නාරම,මාන්තෙයි ප‍්‍රාදේශීය ලේකම් කොට්ඨාසයේ වෙල්ලන්කුලම වත්තේ අක්කර 500 ක කජු වගාබිමේ කොටසක් ප‍්‍රදේශවාසීන් වෙත බෙදාදුන්න ද එහි ඉදිකිරීම් සිදු කිරීමට ඉඩ නොදෙන බව දෙමළ ජාතික සන්ධාන පාර්ලිමේන්තු මන්තී‍්‍ර චාල්ස් නිර්මලනාදන් පවසනවා.එම ඉඩම් බෙදා දෙන්නේ යුද්ධයට පෙර එම ප‍්‍රදේශවල පදිංචිව සිටි පිරිසකට බවයි නෙත් නිවුස් කළ කරුණු විමසීමකදී මන්තී‍්‍රවරයා කියා සිටියේ.ඒ පිළිබඳ නෙත් නිවුස් කළ ප‍්‍රශ්ණ කිරීමේදී මන්තී‍්‍රවරයා වැඩිදුරටත් අදහස් දැක්වූයේ මෙලෙසයි.අදාළ ඉඩම අවිධිමත්ව කට්ටි කර බෙදා දීමට දරණ උත්සාහයක් පිළිබද නෙත් නිවුස් ඊයේ දහවල් ප‍්‍රවෘත්ති ප‍්‍රකාශයෙන් පළමුවරට තොරතුරු වාර්තා කළා.මාන්තෙයි ප‍්‍රාදේශීය ලේකම්වරයාගේ සහ දෙමළ ජාතික සන්ධාන පාර්ලිමේන්තු මන්තී‍්‍ර චාල්ස් නිර්මලනාදන්ගේ උවමනාවන්ට අනුව මෙම කටයුතු සිදුවන බවයි එමගින් කරුණු වාර්තා කළේ.මේ සම්බන්ධයෙන් ශ‍්‍රී ලංකා කජු සංස්ථාවේ සභාපති ධම්සිරි බණ්ඩාර කරුණාරත්නගෙන් ද නෙත් නිවුස් කරුණු විමසීමක් කළා.කැබළිවලට බෙදා දී එම කජු වත්ත පවත්වාගෙන යාම ප‍්‍රායෝගික නොවන බවද,ඔහු පෙන්වා දුන්නා.අදාළ ඉඩම ශ‍්‍රී ලංකා කජු සංස්ථාවට ලබා දෙන ලෙස වැවිලි කර්මාන්ත අමාත්‍ය නවීන් දිසානායක හරහා ජනාධිපතිවරයා වෙත ලබන සඳුදා ඉල්ලීමක් ඉදිරිපත් කරන බව ද ශ‍්‍රී ලංකා කජු සංස්ථාවේ සභාපතිවරයා වැඩිදුරටත් සඳහන් කළා.", 
    "views": "1846", 
    "authors": [
        "ලහිරු කපුගේ"
    ], 
    "title": "කජු වත්ත බෙදා දුන්නද ඉදිකිරීම් කිරීමට ඉඩ දෙන්නේ නැහැ අක්කර 500ක කජු වත්තක් කැබලි කිරීම ගැන දෙමළ සන්ධානයෙන් පැහැදිලි කිරීමක්"
}
{
    "date": {
        "month": "04", 
        "day": "27", 
        "year": "2019"
    }, 
    "content": "කොම්පඤ්ඤවීදිය ප්‍රදේශයේ මුස්ලිම් පල්ලියක තිබී කඩු 46ක් සොයා ගැනීමේ සිද්ධිය සම්බන්ධයෙන් අත්අඩංගුවට ගැනුණු එක්සත් ජාතික පක්ෂ කොළඹ නාගරික මන්ත්‍රි නූර්දීන් මොහොමඞ් තාජුඩීන් ඇතුළු තිදෙනා වැඩිදුර ප්‍රශ්ණ කිරීම් සඳහා කොළඹ අපරාධ කොට්ඨාශයට භාරදී තිබෙනවා.මොවුන් අත්අඩංගුවට ගැනුණේ අද පෙරවරුවේයි.සැකකාර නාගරික මන්ත්‍රීවරයා,පාර්ලිමේන්තු මන්ත්‍රී මුජුබර් රහුමාන්ගේ හිතවතෙකු බවටද වාර්තා පළ වුණා.එම වාර්තාවලට පාර්ලිමේන්තු මන්ත්‍රී මුජුබර් රහුමාන් මෙලෙස ප්‍රතිචාර දැක්වුවා.කොම්පඤ්ඤවීදිය ප්‍රදේශයේ මුස්ලිම් පල්ලියක තිබී කඩු වගයක් සොයා ගෙන තිබෙනවා.ඒ සම්බන්ධයෙන් එම පල්ලියේභාරකාර මණ්ඩලයේ සාමාජිකයෙක් වන තාජුඩින් කියන කොළඹ නහර සභාවේ එක්සත් ජාතික පක්ෂයේ මන්ත්‍රීවරයෙක් සැකපිට අත්අඩංගුවට ගෙන තිබෙනවා.මෙතැනදී වැරදි කතාවක් පැතිරී ගොස් තිබෙනවා ඔහු මගේ මිත්‍රයෙක්කියලා.ඇත්ත වශයෙන්ම ඔහු එක්සත් ජාතික පක්ෂයේ මන්ත්‍රිවරයෙක්.මේ ගැන ඉදිරි විමර්ශන සිදුකරමින් යනවා.ඉදිරියේදී පරීක්ෂණ අවසන් වුනාම සියලු දෙනාට සත්‍ය මොකක්ද කියලා දැනගන්න පුළුවන් යැයි මන්ත්‍රිවරයා ප්‍රකාශ කර සිටියා.මේ අතර මස්කෙළිය අනෆි ජුම්මා මුස්ලිම් පල්ලියේ තිබී පිහි 49ක් ද අද සොයා ගෙන තිබෙනවා.ඒ,පොලීසිය සිදු කළ විශේෂ මෙහෙයුමකදීයි.එම මුස්ලිම් පල්ලියේ ගබඩා කාමරයක් තිබී මෙම පිහි තොගය සොයා ගත් බවයි පොලීසිය පැවසුවේ.එම පිහි අඟල් 09ත්,අඟල් 12ත් අතර දිගකින් යුක්ත වන අතර ඒ සම්බන්ධයෙන් මස්කෙළිය අනෆි ජුම්මා මුස්ලිම් පල්ලියේ ගබඩා භාරකරු සැකපිට අත්අඩංගුවට ගෙන තිබෙනවා.සිද්ධිය සම්බන්ධයෙන් මස්කෙළිය පොලීසිය මගින් වැඩිදුර පරීක්ෂණ ක්‍රියාත්මකයි.", 
    "views": "6271", 
    "authors": [
        "කසුන් කැලුම්", 
        "රංජිත් රාජපක්ෂ"
    ], 
    "title": "අත්අඩංගුවට ගත් නාගරික මන්ත්‍රිවරයා ගැන මන්ත්‍රි මුජිබර් ගෙන් ප්‍රකාශයක්"
}
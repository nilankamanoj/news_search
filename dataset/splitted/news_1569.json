{
    "date": {
        "month": "04", 
        "day": "05", 
        "year": "2019"
    }, 
    "content": "රුපියල් ලක්ෂ දෙකක මුදලකට අලෙවි කිරීමට සූදානම්කර රැගෙනයමින් තිබූ දිවිහම් දෙකක් බවට සැකකරන සත්ව හම් දෙකක් පොලිස් උපාය දුතයෙකු යොදවා අත්අඩංගුවට ගැනීමට ඉපලෝගම පොලිසිය සමත්ව ඇත.දිවිහම් බවට අනුමාන කරන එම හම් දෙක මල්ලක බහා ඒ මත එළවලු අසුරා ත්‍රිරෝද රථයකින් ප්‍රවාහනය කරමින් සිටියදී මෙලෙස පොලිස් අත්අඩංගුවට ගෙන ඇත.සැකකරු සතුව තිබී සොයා ගත් එක් දිවි හමක දිග අඩි හතරහාමාරකට ආසන්න වන අතර අනෙක් හම අඩි පහක් පමණ දිග එකක් වේ.අත්අඩංගුවට පත් සැකකරුට එරෙහිව වන සත්ව හා වෘක්ෂලතා ආඥා පනතට අනුව චෝදනා ගොනු කිරීමට පොලිසිය කටයුතු කර ඇති අතර අදාළ නඩු භාණ්ඩ සමග සැකකරු කැකිරාව දිසා මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", 
    "views": "3162", 
    "authors": [
        "කුෂාන් ජයවර්ධන - කැකිරාව"
    ], 
    "title": "දිවිහම් දෙකක් සමග සැකකරුවෙක් අත්අඩංගුවට (PHOTOS)"
}
{
    "date": {
        "month": "05", 
        "day": "16", 
        "year": "2019"
    }, 
    "content": "වයඹ පළාතේ සහ මිනුවන්ගොඩ ඉකුත්දා සිදුවූ කලහකාරී සිදුවීම් සම්බන්ධයෙන් විමර්ශන සදහා බුද්ධි අංශ නිලධාරීන් ද යොදවා තිබෙනවා.පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර අද පැවැත්වූ මාධ්‍ය හමුවකදී ඒ පිළිබද වැඩිදුරටත් කරුණු දැක්වුවා.රටේ කිසිදු ප‍්‍රදේශයකට අද දිනයේ පොලිස් ඇදිරි නීතිය පැනවීමක් සිදුනොවන බවද මෙහිදී ප‍්‍රකාශ කෙරුණා.මේ අතර පාස්කු ඉරිදා ත‍්‍රස්ත ප‍්‍රහාරයට සම්බන්ධ පුද්ගලයින් සමග සමීප සබදතා පැවැත්වූ බවට වත්තල,මාබෝල ප‍්‍රදේශයේදී අත්අඩංගුවට ගත් සැකකරු සම්බන්ධයෙන් තවදුරටත් විමර්ශන සිදුවන බවද පොලිස් මාධ්‍ය ප‍්‍රකාශකවරයා මෙහිදී පැවසුවා.සියලූ පාසල්වල සහ සියලූ ආගමික ස්ථානවල ආරක්‍ෂාව තහවුරු කර ඇති බවද වෙසක් සමය වෙනුවෙන් ද විශේෂ ආරක්‍ෂක වැඩපිළිවෙලක් සැලසුම් කර ඇති බවද මෙහිදී ප‍්‍රකාශ කෙරුණා.", 
    "views": "1429", 
    "authors": [
        "තරංග රුක්ෂාන්", 
        "ඩිල්ෂාන් මඩවල"
    ], 
    "title": "වයඹ සහ මිනුවන්ගොඩ නොසන්සුන් කළ සිද්ධීන් ගැන විමර්ශනයට බුද්ධි කණ්ඩායමකුත් ක්‍ෂේත‍්‍රයට"
}
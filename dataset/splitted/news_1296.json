{
    "date": {
        "month": "04", 
        "day": "18", 
        "year": "2019"
    }, 
    "content": "එක්සත් ජාතික පක්ෂයේ නියෝජ්‍ය නායකයා සහ උප නායකයා අතර හටගෙන ඇති මත ගැටුම් සම්බන්ධයෙන්ද පාර්ලිමේන්තු මන්ත‍්‍රී වාසුදේව නානායක්කාර අදහස් පලකළා.එහිදී ඔහු පෙන්වා දුන්නේ පරාජයට ළං වෙන්න ළං වෙන්න අභ්‍යන්තරයේ ආරවුල වැඩි වෙනවා.මේක පරාජය පෙනි පෙනී පවතින තීරණාත්මක අවස්ථාවක්.එහෙම තමයි ඕනම පක්ෂයක.පක්ෂයක අනාගතය ගැන අවිනිශ්චිතතාවයක් හට ගත්තාම අභ්‍යන්තර රංඩු වැඩි වෙනවා.අභ්‍යන්තර රංඩු වැඩි වෙනකොට ඒගොල්ලන්ගේ බලාපොරොත්තු එන්න එන්න අඩු වෙනවා.යනුවෙනි.ඒකාබද්ධ විපක්ෂය නියෝජනය කරනපක්ෂවල පොදු තීරණයකින් තෝරා ගන්නා කුමන හෝ අපේක්ෂකයෙකු එළඹෙන ජනාධිපතිවරණයේදී ජයග‍්‍රහණය කරවීම සඳහා කටයුතු කරන බව ප‍්‍රජාතන්ත‍්‍රවාදී වාමාංශික පෙරමුණේ නායක පාර්ලිමේන්තු මන්තී‍්‍ර වාසුදේව නානායක්කාර වැඩි දුරටත් පවසනවා.පාර්ලිමේන්තු මන්තී‍්‍ර එස් බී දිසානායකද එක්සත් ජාතික පක්‍ෂයේ නියෝජ්‍ය නායකයා සහ උප නායකයා අතර මතුව ඇති වාද විවාද සම්බන්ධයෙන් අදහස් පළ කළා.එහිදී ඔහු කියා සිටියේ මට පෙනෙන විදිහට උප නායක රවී කරුණානායක කිව්ව දේවල් වගේම නියෝජ්‍ය නායක සජිත් ප්‍රේමදාස කිව්ව දේවලුත් ඇත්ත.ඒ දෙන්නා වාදවිවාද කරන අතරේ රනිල් ජනාධිපතිවරණයට සූදානම් වෙනවා.යනුවෙනි.", 
    "views": "2137", 
    "authors": [
        "සමන්ත කුමාර", 
        "ලහිරු කපුගේ"
    ], 
    "title": "එජාප නියෝජ්‍ය සහ උප නායකයන් අතර ඇති ගැටුම ගැන වාසු කතාකරයි"
}
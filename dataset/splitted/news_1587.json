{
    "date": {
        "month": "04", 
        "day": "05", 
        "year": "2019"
    }, 
    "content": "අඛණ්ඩ ජල සැපයුමට මේ දිනවල වරින්වර බාධා සිදුවුවද සිංහල සහ දෙමළ අලූත් අවුරුද්ද යෙදී ඇති දිනවල එවැනි බාධා ඇති නොවනු ඇතැයි ජාතික ජලසම්පාදන හා ජලාපවාහන මණ්ඩලය පවසනවා.සුදුසු පරිදි කළමණාකරණය කර එම දිනවලදි සියළු ප‍්‍රදේශවලට අඛණ්ඩ ජල සැපයුමක් පවත්වා ගැනීමට කටයුතු කරන බවයි ඔවුන් කියාසිටියේ.මේ,එහි සභාපති කේ ඒ අන්සාර්.කෙසේවෙතත් ඉදිරි දින කිහිපයේදී ඇතැම් ප‍්‍රදේශවලට වරින්වර ජල සැපයුම නතරවීම හෝ අඩු පීඩනයක් යටතේ ජලය සැපයීම තවදුරටත් සිදුවනු ඇතැයිද මෙහිදී ප‍්‍රකාශ කෙරුණා.ජලය අරපිරිමැස්මෙන් භාවිත කරන්නැයි ජනතාවගෙන් නැවත ඉල්ලා සිටින බවද ජාතික ජලසම්පාදන හා ජලාපවාහන මණ්ඩලය මෙහිදී කියාසිිටියා.මේ අතර ජලය අරපිරිමැස්මෙන් භාවිත කරන්නැයි නැවත නැවත ඉල්ලීම් කෙරුණද ඇතැම් ස්ථානවල කිසිවෙකුගේ ඇස නොගැටී ජලය අපතේ යමින් තිබෙන බවයි නෙත් නිවුස් කළ සොයා බැලීම්වලදී හෙළි වුණේ.දුම්රිය දෙපාර්තමේන්තුවට අයත් මීරිගම පිහිටි පරිශ‍්‍රයක ද දැන් මාස කිහිපයක් තිස්සේ මෙලෙස ජලය අපතේ යමින් ඇති බව නෙත් නිවුස් වෙත කතා කළ ශ‍්‍රාවකයෙකු කියාසිටියා.සිදුවෙමින් ඇති මෙවැනි අපතේ යාම් පිළිබද වගකිව යුත්තන් වහා සංවේදී විය යුතු බව නෙත් නිවුස් සිහිපත් කරනවා.", 
    "views": "2945", 
    "authors": [
        "ඩිල්ෂාන් මඩවල", 
        "දිල්ශාන් තුෂාර"
    ], 
    "title": "අලුත් අවුරුදු සමයේ ජල කප්පාදූවක් නොකිරීමට පොරොන්දුවක්"
}
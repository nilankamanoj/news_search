{
    "date": {
        "month": "04", 
        "day": "11", 
        "year": "2019"
    }, 
    "content": "කාල සටහනක් අනුව කෙරුණු විදුලි විසන්ධි කිරීම් ඊයේ (10) මධ්‍යම රාත‍්‍රියෙන් නවතා දැමුණු බව විදුලිබල අමාත්‍යංශය පවසනවා.ඒ අනුව අද (11) සිට අඛණ්ඩ විදුලි සැපයුමක් රටපුරා පවත්වා ගන්නා බවයි ප‍්‍රකාශ කෙරුණේ.කෙසේවෙතත් විදුලිය අරපිරිමැස්මෙන් භාවිත කරන්නැයි පාරිභෝගිකයින්ගෙන් ඉල්ලීමක් ද කෙරුණා.ලංකා විදුලිබල මණ්ඩලයේ නවතම දත්තවලට අනුව මේ දිනවල සාමාන්‍ය මුළු විදුලි ඉල්ලූම මෙගාවොට් 2,345ක් පමණ වනවා.මෙම ඉල්ලූමෙන් සියයට 50කට වැඩි ප‍්‍රමාණයක් සැපයෙන්නේ ඉන්ධන බලාගාරවලින්.සියයට 41ක් පමණ ගල් අඟුරුවලින් නිපදවෙනවා.ජල විදුලිය නිපදවෙන්නේ මුළු ධාරිතාවෙන් සියයට 8ක් පමණයි.විදුලි විසන්ධි කිරීම් අවසන් කර අඛණ්ඩ විදුලි සැපයුමක් පවත්වාගෙන යාම සඳහා පෞද්ගලික සමාගම්වලින් විදුලිය මිලදී ගැනීමට ද සිදුව තිබෙනවා.පෞද්ගලික සමාගම්වලින් කෙරෙන විදුලි මිල දී ගැනීම් සඳහා අතිරේකව සිදුවන වියදම පිළිබඳවද නෙත් නිවුස් මෙහිදී ප‍්‍රශ්න කළා.මිලදී ගන්නා විදුලි ඒකක ගණන අනුව වියදම තීරණය වන බවයි ඊට පිළිතුරු දෙමින් විදුලිබල අමාත්‍යංශයේ සංවර්ධන අධ්‍යක්‍ෂ සුලක්ෂණ ජයවර්ධන පැවසුවේ.ඒ අනුව අතිරේකව සිදුවන වියදම පිළිබඳ නිවැරදිව ප‍්‍රකාශ කළ හැක්කේ මාසයක් අවසානයේ බවද ඔහු පැවසුවා.", 
    "views": "2320", 
    "authors": [
        "ඩිල්ෂාන් මඩවල", 
        "දිල්ශාන් තුෂාර"
    ], 
    "title": "මේ දිනවල සාමාන්‍ය මුළු විදුලි ඉල්ලූම මෙගාවොට් 2,345ක්"
}
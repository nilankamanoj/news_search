{
    "date": {
        "month": "05", 
        "day": "08", 
        "year": "2019"
    }, 
    "content": "අයි එස් සංවිධානයට අනුයුක්තව ශ‍්‍රී ලංකාවේ සිදුවන ඉස්ලාම් අන්තවාදී ක‍්‍රියාකාරකම් පිළිබද සියලූ තොරතුරු හා ලේඛන 2015 වසරේදී තමන් වෙත භාරදුන් බවට සමස්ත ලංකා ජමෙයිතුල් උලමා සංවිධානයේ සභාපතිවරයා කළ ප‍්‍රකාශයක් ආරක්ෂක රාජ්‍ය අමාත්‍ය රුවන් විජයවර්ධන ප‍්‍රතික්ෂේප කරනවා.රාජ්‍ය අමාත්‍යවරයා වෙනුවෙන් ඔහුගේ ලේකම්වරයා සමස්ත ලංකා ජමෙයිතුල් උලමා සංවිධානයේ සභාපතිවරයා වෙත යැවූ ලිපියක මේ බව සදහන්.2015 වසරේදී සමස්ත ලංකා ජමෙයිතුල් උලමා සංවිධානයේ සභාපතිවරයා තමන් හමුවූ බව පිළිගන්නා බවද එහෙත් ඔහු පවසන පරිදි සියලූ තොරතුරු හෝ ලේඛන තමන් වෙත භාරදීමක් එහිදී සිදු නොවූ බවද රාජ්‍ය අමාත්‍යවරයා කියා සිටින බවයි එහි දැක්වෙන්නේ.ඒ අනුව අදාළ ප‍්‍රකාශය වහාම නිවැරදි කරන ලෙසත් එසේ නොවුනහොත් ඊට එරෙහිව නීතිමය පියවර ගැනීමට සිදුවන බවත් සමස්ත ලංකා ජමෙයිතුල් උලමා සංවිධානයේ සභාපතිවරයා වෙත මෙමගින් වැඩිදුරටත් දන්වා යවා තිබෙනවා.", 
    "views": "3456", 
    "authors": [
        "හේමන්ත කහවලගේ", 
        "ඩිල්ෂාන් මඩවල"
    ], 
    "title": "ඉස්ලාම් අන්තවාදය ගැන තොරතුරු දුන්නායැයි උලමාවරු කියන කතාව බොරු - ඇමති රුවන් විජයවර්ධන කියයි"
}
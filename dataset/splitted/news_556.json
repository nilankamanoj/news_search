{
    "date": {
        "month": "05", 
        "day": "19", 
        "year": "2019"
    }, 
    "content": "යුද්ධය අවසන් කරමින් එල් ටී ටී ඊය පරාජය කර දස වසරක් සමරද්දි රට රැක ගැනීම සඳහා වූ තවත් අලුත් වගකීමක් ශ්‍රී ලාංකික හමුදාවන් සහ පොලිසිය වෙත දැන් පැවරී ඇතැයි ජනාධිපති මෛත්‍රීපාල සිරිසේන මහතා පෙන්වා දෙනවා.ජනාධිපතිවරයා ඒ බව පැවසුවේ පාර්ලිමේන්තු ක්‍රීඩාංගණයේ රණවිරු ස්මාරකය අභියසදී අද (19) පැවති ජාතික රණවිරු සැමරුමේදීයි.එල් ටී ටී ඊය මෙන්ම දැන් නැඟී සිට ඇති අලුත් ත්‍රස්ත අභියෝගය ද පරාජය කිරීමට ශ්‍රී ලංකාවට ශක්තිය තිබෙන බව ජනාධිපතිවරයා මෙහිදී කියා සිටියා.ජනාධිපතිවරයා,අග්‍රාමාත්‍ය රනිල් වික්‍රමසිංහ මහතා,කථානායක කරූ ජයසූරිය මහතා සහ විපක්ෂ නායක මහින්ද රාජපක්ෂ මහතා විසින් රණවිරු ස්මාරකය වෙත පුෂ්පෝපාහාර දැක්වීම ද මෙහිදී සිදු කෙරුණා.සියලු අමාත්‍යවරුන් නියෝජනය කරමින් අමාත්‍ය අර්ජුන රණතුංග,ආරක්ෂක රාජ්‍ය අමාත්‍ය රුවන් විජේවර්ධන සහ බස්නාහිර ආණ්ඩුකාර අසාද් සාලි ද මියගිය රණවිරුවන්ගේ ඥාතීන් ද රණවිරු ස්මාරකය වෙත පුෂ්පෝපාහාර දැක්වූවා.පාර්ලිමේන්තු ක්‍රීඩාංගණයේ රණවිරු ස්මාරකය අභියස පැවති මෙම ජාතික රණවිරු සැමරුමට සමගාමීව ප්‍රාදේශීයවද අද රණවිරු සැමරුම් සිදු කෙරුණු බවයි නෙත් නිවුස් වාර්තාකරුවන් පැවසුවේ.", 
    "views": "1519", 
    "authors": [
        "ඩිල්ෂාන් මඩවල"
    ], 
    "title": "ජනපති අගමැති සහ විපක්ෂ නායක එකට එක්ව රණවිරුවෝ සමරති"
}
{
    "date": {
        "month": "04", 
        "day": "10", 
        "year": "2019"
    }, 
    "content": "හෙරොයින් කිලෝග්‍රෑම් 1.4ක් ළඟ තබා ගැනීමේ චෝදනාවට වරදකරු වූ ශ්‍රී ලාංකිකයෙක් හට ඉන්දීය අධිකරණයක් විසින් 30 වසරක සිර දඬුවමක් නියම කර තිබෙනවා.මෙලෙස බරපතල වැඩ සහිත සිර දඬුවම් නියම කර ඇත්තේ 52 හැවිරිදි එම්.අශෝක් කුමාර් නැමැත්තෙකුටයි.අශෝක් කුමාර් නැමැත්තා සතු බැංකු සේප්පුවක තිබී හෙරොයින් කිලෝග්‍රෑම් 1.4ක් තිබී හමුවී ඇති අතර ඒ වන විටත් ඔහු වසර 10ක් සිර දඬුවම් විදමින් සිට ඇත්තේ ඊට පෙර ද හෙරොයින් ජාවාරමක් සම්බන්ධයෙන් එල්ලවූ චෝදනාවකට වරදකරු වීම හේතුවෙන්.ඉන්දියාවේ මත්ද්‍රව්‍ය කාර්යාංශයේ නිලධාරීන් 2009 වසරේ ජනවාරි මස 23 වෙනිදා අශෝක් කුමාර් අත්අඩංගුවට ගෙන ඇත්තේ කාංචිපුරම් ප්‍රදේශයේ තිබී 2002 වසරේදී සොයා ගනු ලැබූ හෙරොයින් කිලෝග්‍රෑම් 48 ක් සම්බන්ධ විමර්ශනයකට අවශ්‍යව සිටි සැකකරුවෙක් වීම හේතුවෙනි.එම චෝදනාවට ඔහුට එරට අධිකරණයක් මගින් 11 වසරක සිර දඬුවමක් පනවා තිබෙන අතර මේ වන විට ඔහු එම දඬුවමින් වසර 10ක කාලයක් ගෙවා අවසන් කර තිබුණි.කෙසේ වුවත් අශෝක් කුමාර් සම්බන්ධයෙන් දිගින් දිගටම විමර්ශනය සිදුකළ ඉන්දීය මත්ද්‍රව්‍ය කාර්යාංශයේ නිලධාරීන්ට ඔහුට අයත් බැංකු සේප්පුවක තිබී තවත් හෙරොයින් කිලෝග්‍රෑම් 1.4ක් 2009 වසරේ පෙබරවාරි මාසයේදී සොයා ගැනීමට හැකිවී තිබෙනවා.ඒ සම්බන්ධයෙන් වන නඩු විභාගයේ තීන්දුව ඊයේ (08) දිනයේදී එරට අධිකරණය මගින් ප්‍රකාශයට පත් කරනු ලැබූ අතර එහිදී ඔහුට තවත් 30 වසරක සිර දඬුවමක් සහ ලක්ෂ තුනක දඩයක් නියම කර තිබේ.", 
    "views": "3324", 
    "authors": [
        "දිනුක් හේවාවිතාරණ"
    ], 
    "title": "හෙරොයින් ජාවාරමේ නිරතවූ ශ්‍රී ලාංකිකයෙක්ට ඉන්දියාවෙන් 30 වසරක සිර දඬුවමක්"
}
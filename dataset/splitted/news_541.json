{
    "date": {
        "month": "05", 
        "day": "20", 
        "year": "2019"
    }, 
    "content": "මහනුවර ශ‍්‍රී දළදා මාලිගාව වෙත ගිනි පෙට්ටි,ලයිටර් සහ ගිනි ඇවිලෙන වෙනත් ද්‍රව්‍ය රැගෙනයාම තහනම් කර තිබෙනවා.ශ‍්‍රී දළදා මාලිගාවේ ප‍්‍රධාන ගොඩනැගිල්ල දැවයෙන් නිමවා ඇති අතර ඒ අනුව එහි ආරක්ෂාව තහවුරු කිරීම සඳහා මෙම තහනම පැනවූ බවයි පොලිසිය පවසන්නේ.කෙසේවෙතත් පහන් සහ හඳුන්කූරු දැල්වීම සඳහා අවශ්‍ය පහසුකම් ප‍්‍රධාන ගොඩනැගිල්ලෙන් වෙන්ව ඒ සඳහා සකස් කර ඇති ස්ථානයේ සපයා තිබෙන බවද මෙහිදී ප‍්‍රකාශ කෙරුණා.මහනුවර ශ‍්‍රී දළදා මාලිගය වෙත ගමන් මළු රැගෙන යාමද සීමා කර ඇති බවයි නෙත් නිවුස් වාර්තාකරු පවසන්නේ.සැදැහැවතුන් රැගෙන එන ගමන් මළු තබායාම සඳහා ශ‍්‍රී දළදා මාලිගාවේ පිවිසිම් ඉදිරිපිට විශේෂ කුටිද සකස් කර තිබෙනවා.මෙම ආරක්ෂක වැඩපිළිවෙල සඳහා සහය ලබාදෙන ලෙසයි මහනුවර ශ‍්‍රී දළදා මාලිගාවේ දියවඩන නිලමේ ප‍්‍රදීප් නිලංග දෑල ද සියලූ සැදැහැවතුන්ගෙන් ඉල්ලා සිටියේ.", 
    "views": "2140", 
    "authors": [
        "ජේ ඒ එල් ජයසිංහ - මහනුවර"
    ], 
    "title": "ශ්‍රී දළදා මාලිගාව වෙත ගිනි පෙට්ටි රැගෙන යාම තහනම්"
}
{
    "date": {
        "month": "04", 
        "day": "11", 
        "year": "2019"
    }, 
    "content": "රටේ අධ්‍යාපනය පිළිබද තීන්දු දේශපාලනඥයින්ට භාර නොකොට එම වගකීම අධ්‍යාපනඥයින් ඇතුළු මෙරට උගතුන් සහ බුද්ධිමතුන් අතට ගතයුතු බව ජනාධිපති මෛතී‍්‍රපාල සිරිසේන මහතා පවසනවා.දරුවන්ට නව ලෝකය ජය ගත හැකි අන්දමේ සහ අධ්‍යාපන ක්‍ෂේත‍්‍රයේ මතුව ඇති ගැටළුවලට විසදුම් ලබාදීමේ ජාතික සැලැස්මක් කඩිනමින් රටට අවශ්‍ය බවයි ජනාධිපතිවරයා කියාසිටියේ.ඒ සදහා දේශපාලනඥයින්,උගතුන්,බුුද්ධිමතුන් සහ ක්‍ෂේත‍්‍රයේ ප‍්‍රවීණයන් එක්ව රට තුළ සංවාදයක් මතු කළ යුතු බවද ජනාධිපතිවරයා පෙන්වා දුන්නා.ජනාධිපතිවරයා මෙම අදහස් පළ කළේ 5 වසර ශිෂ්‍යත්ව විභාගය පිළිබද අද පෙරවරුවේ ජනාධිපති කාර්යාලයේ පැවති සාකච්ඡාවකදීයි.එහිදී වැඩිදුරටත් අදහස් දැක්වූ ජනාධිපති මෛතී‍්‍රපාල සිරිසේන මහතා කියාසිටියේ 5 වසර ශිෂ්‍යත්ව විභාගය වර්තමානයේ රටේ දරුවන්ගේ අධ්‍යාපනයට අහිතකර තත්ත්වයක් නිර්මාණය කර ඇති බවයි.රටේ දරුවන් වෙනුවෙන් එම තත්ත්වය කඩිනමින් පරිවර්තනයකට ලක් විය යුතු බවද ජනාධිපතිවරයා එහිදී අවධාරණය කළා.ජනාධිපති ලේකම් උදය ආර් සෙනෙවිරත්න,අධ්‍යාපන අමාත්‍යාංශයේ ලේකම් නිහාල් රණසිංහ ඇතුළු නිලධාරීන් සහ අධ්‍යාපන ක්‍ෂේත‍්‍රයේ විද්වතුන් පිරිසක් එම අවස්ථාවට එක්ව සිටියා.", 
    "views": "1905", 
    "authors": [
        "සමන්ත කුමාර"
    ], 
    "title": "පහේ ශිෂ්‍යත්ව ගැටළුව ගැන ජනපති යළි කතා කරයි"
}
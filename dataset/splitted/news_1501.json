{
    "date": {
        "month": "04", 
        "day": "08", 
        "year": "2019"
    }, 
    "content": "කාල සටහනක් අනුව සිදු කෙරෙන විදුලි කප්පාදුව නවතා දැමීම සඳහා පෞද්ගලික අංශයෙන් මෙගාවොට් 500ක් දක්වා විදුලිය මිලදී ගැනීමට ලංකා විදුලිබල මණ්ඩලය දැන් තීරණය කර තිබෙනවා.ඒ අනුව අනිද්දා පස්වරුවේ සිට විදුලි කප්පාදුව නවතා දමන බවයි විදුලිබල අමාත්‍ය රවී කරුණානායක යළි කියා සිටියේ.කෙසේවෙතත් තවදුරටත් විදුලිය අරපිරිමැස්මෙන් භාවිත කරන ලෙස අමාත්‍යවරයා ඉල්ලීමක් ද කළා.වෙසක් සමයේදීද අඛණ්ඩව විදුලි සැපයුම ලබාදීමට කටයුතු කරන බවයි මෙහිදී ප්‍රකාශ කෙරුණේ.ජල විදුලිබලාගාර ආශ්‍රීතව ඉකුත්දා සිදු කෙරුණු කෘත්‍රිම වැසි ඇති කිරීමේ ව්‍යාපෘතිය සම්බන්ධයෙන්ද අමාත්‍යවරයා මෙහිදී අදහස් පළ කළා.මුල් දින දෙකේදී එම ව්‍යෘපෘතීය සාර්ථක වුවද තුන්වන දිනයේදී කෘත්‍රිම වැසි ඇති කිරීමට වළාකුලු නොමැති වීමෙන් එයද අසාර්ථක වූ බවයි අමාත්‍යවරයා සදහන් කළේ.මහවැලි අධිකාරියෙන් ජල විදුලිබලාගාර වෙත ලබා දෙන ජල ධාරිතාව නතර කිරීම හේතුවෙන් විදුලි අර්බුදය තවත් උග්‍ර වූ බවද අමාත්‍යවරයා මෙහිදී ප්‍රකාශ කළා.විදුලි අර්බුදයක් පැවතියද ගෘහස්ත විදුලි බිල කිසිලෙසකින් හෝ වැඩි කිරීමට ඉඩ ලබා නොදෙන බවයි අමාත්‍යවරයා වැඩිදුරටත් සදහන් කළේ.", 
    "views": "3615", 
    "authors": [
        "කසුන් කැලුම්"
    ], 
    "title": "අර්බුදය උග්‍ර වුවත් විදුලි බිල වැඩි නොකරන බවට රවීගෙන් සහතිකයක්"
}
{
    "date": {
        "month": "06", 
        "day": "05", 
        "year": "2019"
    }, 
    "content": "අසත්‍ය ප‍්‍රවෘත්ති ප‍්‍රචාරන සහ වෛරී ප‍්‍රකාශ සම්බන්ධයෙන් නීතිමය පියවර ගැනීමට හැකිවන පරිදි දණ්ඩ නීති සංග‍්‍රහය සහ අපාරාධ නඩු විධාන සංග‍්‍රහය සංශෝධනය කිරීමට කැබිනට් අනුමැතිය හිමිව තිබෙනවා.ඒ අනුව ජාතීන් අතර සහජීවනය සහ රාජ්‍ය ආරක්ෂාවට බාධාවන ලෙස අසත්‍ය ප‍්‍රවෘත්ති ප‍්‍රචාරය කිරීම සම්බන්ධයෙන් වරදකරුවෙකු වන තැනැත්තෙකුට රුපියල් දස ලක්ෂයක් දක්වා වන දඩ මුදලක් හෝ වසර 5 කට නොවැඩි සිර දඩුවමක් හෝ එම දඩුවම් දෙකටම යටත් වන පරිදි නීති සංශෝධනය කිරීමටයි අනුමැතිව හිමිව ඇත්තේ.විවිධ ජනවාර්ගික හා ආගමික කොටස් අතර සාමය හා සහ ජීවනය පවත්වා ගෙන යාමටත් රාජ්‍ය ආරක්ෂාවට බාධා වන ලෙස වෛරී ප‍්‍රකාශ සිදුකර වරදකරු වන තැනැත්තෙකුට දඩ මුදලක් හෝ සිර දඩුවමක් නියම කිරීමට හැකිවන පරිදි නීති සංශෝධනය කරනු ඇති.ජාතික ආරක්ෂාව පිළිබද ආංශික කමිටුව අධිකරණ හා බන්ධනාගාර ප‍්‍රතිසංස්කරණ අමාත්‍යංශය වෙත කරන ලද ඉල්ලීමකට අනුව දණ්ඩ නීති සංග‍්‍රහය සහ අපාරාධ නඩු විධාන සංග‍්‍රහය සංශෝධනය කිරීමටයි කැබිනට් අනුමැතිය හිමි වී ඇත්තේ.", 
    "views": "1862", 
    "authors": [
        "තරංග රුක්ෂාන් ජයසේකර"
    ], 
    "title": "අසත්‍ය ප‍්‍රවෘත්තිසහ වෛරී ප‍්‍රකාශ සම්බන්ධයෙන් දැඩි නීතිරිති ගෙනෙයි"
}
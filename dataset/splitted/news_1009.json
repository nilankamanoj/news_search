{
    "date": {
        "month": "04", 
        "day": "30", 
        "year": "2019"
    }, 
    "content": "පුපුරණ ද්‍රව්‍ය හඳුනාගැනීම සඳහා වූ සංවේදී උපකරණයක් බස්රථවල සවි කිරීමට ලංකා පෞද්ගලික බස් හිමියන්ගේ සංගමය යෝජනා කරනවා.රජයේ අනුමැතිය සහ අනුග‍්‍රහය ද ඒ සඳහා අපේක්ෂා කරන බවයි ඔවුන් පැවසුවේ.එහි සභාපති ගැමුණු විජේරත්න වැඩි දුරටත් පෙන්වා දුන්නේ මගීන්ගේ ආරක්ෂාව වෙනුවෙන් මෙම යෝජනාව ඉදිරිපත් කළ බවයි.පාස්කු ඉරිදා ප‍්‍රහාරයෙන් පසු සාමාන්‍ය ජනජිවිතය කඩා වැටීම හේතුවෙන් බස් හිමියන් ආර්ථික දුෂ්කරතාවලට මුහුණ දී සිටින බව ද මෙහිදී ප‍්‍රකාශ කෙරුණා.සිය ඉල්ලීමට ප‍්‍රතිචාර දක්වමින් මුදල් අමාත්‍යාංශය සහ ප‍්‍රවාහන අමාත්‍යාංශය සාකච්ඡා සඳහා කඩිනම් අවස්ථාවක් ලබා දෙනු ඇතැයි විශ්වාස කරන බව ද ගැමුණු විජේරත්න කියා සිටියා.", 
    "views": "4567", 
    "authors": [
        "මහේෂ් චතුරංග"
    ], 
    "title": "පුපුරණ ද්‍රව්‍ය හඳුනාගැනීම සඳහා වූ සංවේදී උපකරණයක් ගැන බස් හිමියන් කතා කරයි"
}
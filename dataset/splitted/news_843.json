{
    "date": {
        "month": "05", 
        "day": "06", 
        "year": "2019"
    }, 
    "content": "කර්මාන්ත හා වාණිජ කටයුතු අමාත්‍ය රිෂාඩ් බදියුදීන්ට අයත් මන්නාරම තාරපුරම් හි පිහිටි නිවස අද (6) ආරක්ෂක අංශ විසින් විශේෂ සෝදිසියකට ලක්කළ බව මන්නාරම ආරක්ෂක අංශ සදහන් කර සිටිනවා.මන්නාරම ආරක්ෂක අංශ පැවසූවේ අමාත්‍යවරයාගේ නිවස ඇතුළුව තාරාපුරම්හි තුර්කි නගර් නැමති මුස්ලිම් ගම්මානය පරීක්ෂාකට ලක්කළ බවයි.මෙම සෝදිසි මෙහෙයුම වෙනුවෙන් යුද හමුදාව,පොලිසිය හා පොලිස් විශේෂ කාර්ය බළකාය එක්ව සිටිය බවයි අප නෙත් නිව්ස් වාර්තාකරු සදහන් කර සිටියේ.රිෂාඩ් බදියුදීන් අමාත්‍යවරයාගේ තාරාපුරම් නිවස තුළ තිබි කිසිදු සැකකටයුතු යමක් සොයාගැනීමට නොහැකිවූ බවද ආරක්ෂක අංශ සදහන් කර සිටියා.ආරක්ෂක අංශ පැවසුවේ තුර්කි නගර් හි නිවාස පරීක්ෂා කිරීමේදි පිහි කිහිපයක් සොයාගත් අතර අදාළ උපකරණ මන්නාරම පොලිසිය වෙත භාරදුන් බවයි.අමාත්‍ය රිෂාඩ් බදියුදීන් මහතා ඉකුත් සිකුරාදා රාත්‍රියේදි මස්කට් නුවර බලා විදෙස් ගතවිය.", 
    "views": "10457", 
    "authors": [
        "මාධව කුලසූරිය -වවුනියාව"
    ], 
    "title": "ඇමති රිෂාඩ්ගේ නිවසත් පරික්ෂාවට ලක් කරයි"
}
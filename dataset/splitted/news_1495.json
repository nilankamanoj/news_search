{
    "date": {
        "month": "04", 
        "day": "08", 
        "year": "2019"
    }, 
    "content": "අනිද්දායින් පසු විදුලි කප්පාදුව නවතා දමන බවට අමාත්‍ය රවී කරුණානායක කරන ප්‍රකාශයන් සැක සහිත බව පාර්ලිමේන්තු මන්ත්‍රී රෝහිත අබේගුණවර්ධන පවසනවා.පාර්ලිමේන්තු මන්ත්‍රී රෝහිත අබේගුණවර්ධන එම අදහස් පළ කළේ ශ්‍රී ලංකා පොදුජන පෙරමුණ අද කැඳවා තිබූ මාධ්‍ය හමුවකදීයි.මේ අතර හිටපු විදුලිබල නියෝජ්‍ය අමාත්‍යවරයෙකු වන අජිත් පී පෙරේරා ද විදුලි අර්බුදය සම්බන්ධයෙන් අද අදහස් පළ කළා.ඔහු පැවසුවේ මෙම විදුලි අර්බුදය ද ඉකුත් වසර අගදී සිදු වු හදිසි බල පෙරලියේ තවත් නරක ප්‍රතිඵලයක් බවයි.කොළඹ අද පැවැත් වූ මාධ්‍ය හමුවක දී කැබිනට් නොවන අමාත්‍ය අජිත් පී පෙරේරා මෙම අදහස් පළ කළා.", 
    "views": "4235", 
    "authors": [
        "මහේෂ් චතුරංග"
    ], 
    "title": "විදුලිබල ඇමතිගේ කතාව විශ්වාසකළ නොහැකියි - මන්ත්‍රි රෝහිත කියයි"
}
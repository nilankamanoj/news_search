{
    "date": {
        "month": "04", 
        "day": "03", 
        "year": "2019"
    }, 
    "content": "සම්මත විදුලි ජනන සැලැස්ම අනුව නිසි කාලයේ දී බලාගාර ඉදිකිරීමට නොහැකි වීම සම්බන්ධයෙන් මහජන උපයෝගීතා කොමිසම ද වගකිව යුතු බව ලංකා විදුලිබල මණ්ඩලයේ ඉංජිනේරු සංගමය පවසනවා.යෝජිත සාම්පූර් බලාගාරය ඉදිකිරීමට මහජන උපයෝගීතා කොමිසම අවසර ලබා නොදීමද වත්මන් විදුලි අර්බුදයට හේතුවක් බවයි කොළඹ අද පැවැත්වු මාධ්‍ය හමුවක දී ඔවුන් පෙන්වා දුන්නේ.මේ,එහිදී අදහස් දැක්වූ එම සංගමයේ සභාපති,ඉංජිනේරු සෞම්‍ය කුමාරවඩු.මිල දී ගැනීම් සහ කොන්ත‍්‍රාත් සදහා වන ටෙන්ඩර් පටිපාටියේ දී සිදුවන බලපෑම් ද වත්මන් විදුලි අර්බුදයට හේතුවක් බව මෙහිදී වැඩිදුරටත් ප‍්‍රකාශ කෙරුණා.ඉතා ඉක්මණින් නව බලාගාරයක් ඉදිකළ නොහැකි බවද ඒ අනුව ඉල්ලූමට සරිලන සැපයුමක් ලබාදීමට නොහැකි වීමෙන් දැන් ඇති වී තිබෙන අර්බුදයට ඇත්තේ විසදුම් 02ක් පමණක් බවද මෙම මාධ්‍ය හමුවේදී විස්තර කෙරුණා.පළමු විසදුම ලෙස එහිදී පෙන්වා දුන්නේ ඉල්ලූම සීමා කිරීම සදහා විදුලි කප්පාදුවයි.නැතහොත් සැපයුම වැඩි කිරීම සදහා හදිසි මිලදී ගැනීම් සිදු කළ යුතු බවද ප‍්‍රකාශ කෙරුණා.", 
    "views": "3660", 
    "authors": [
        "මහේෂ් චතුරංග", 
        "ඩිල්ෂාන් මඩවල"
    ], 
    "title": "විදුලි ඉංජිනේරුවෝ වගකීම මහජන උපයෝගීතා කොමිසමට පවරති"
}
{
    "date": {
        "month": "04", 
        "day": "29", 
        "year": "2019"
    }, 
    "content": "අන්තවාදය පරාජය කිරීමට සහ ජාතික ආරක්ෂාව සුරක්ෂිත කිරීම සඳහා ගත යුතු ක‍්‍රියාමාර්ග සම්බන්ධයෙන් කඩිනමින් වාර්තාවක් ලබා දෙන්නැයි විපක්ෂ නායක මහින්ද රාජපක්ෂ මහතා,හිටපු ආරක්ෂක අංශ ප‍්‍රධානීන්ට දැනුම් දී තිබෙනවා.හිටපු ආරක්ෂක අංශ ප‍්‍රධානීන් කිහිපදෙනෙකු සහ විපක්ෂ නායකවරයා අතර රටේ වත්මන් තත්ත්වය සම්බන්ධයෙන් විශේෂ සාකච්ඡාවක් එහිදී පැවැත්වුණා.මෙම සාකච්ඡාව සඳහා හිටපු ආරක්ෂක ලේකම් ගෝඨාභය රාජපක්ෂ,හිටපු යුද හමුදාපතිවරුන් වන ජගත් ජයසූරිය සහ දයා රත්නායක,හිටපු නාවික හමුදාපති වසන්ත කරන්නාගොඩ,හිටපු ගුවන් හමුදාපති රොෂාන් ගුණතිලක,හිටපු පොලිස්පති මහින්ද බාලසූරිය ඇතුළු පිරිසක් එක්ව සිටියා.පසුව මාධ්‍ය වෙත අදහස් දැක්වූ විපක්ෂ නායක මහින්ද රාජපක්ෂ මහතා සඳහන් කළේ ජාතික ආරක්ෂාවට ප‍්‍රමුඛතාව දිය හැකි වැඩපිළිවෙලක් සකස් කරන බවයි.මෙම සාකච්ඡාව සඳහා එක්ව සිටි හිටපු ආරක්ෂක ලේකම් ගෝඨාභය රාජපක්ෂ පසුව මාධ්‍ය වෙත අදහස් දක්වමින් කියා සිටියේ දින 02ක් තුළ අදාළ වාර්තාව විපක්ෂ නායකවරයා වෙත ලබාදීමට කටයුතු කරන බවයි.දේශපාලන පක්ෂ නියෝජිතයින් කිහිපදෙනෙකු ද මෙම සාකච්ඡාවට එක්ව සිටියා.එහිදී මාධ්‍ය වෙත අදහස් දැක්වූ පිවිතුරු හෙළ උරුමයේ නායක,පාර්ලිමේන්තු මන්ත‍්‍රී උදය ගම්මන්පිල ප‍්‍රකාශ කළේ අන්තවාදීන් සම්බන්ධයෙන් ඉකුත් වසර 04 තුළ කිසිඳු සොයා බැලීමක් සිදු නොවුණු බවයි.හිටපු ආරක්ෂක ප‍්‍රධානීන් සකස් කරන අදාළ වාර්තාව ජනාධිපතිවරයා සහ අග‍්‍රාමාත්‍යවරයා වෙත ඉදිරිපත් කර අවශ්‍ය කඩිනම් පියවර ගන්නා බවයි මෙහිදී වැඩිදුරටත් ප‍්‍රකාශ කෙරුණේ.", 
    "views": "5685", 
    "authors": [
        "සමීර ගොඩපිටිය"
    ], 
    "title": "මහින්ද සමග ආරක්ෂක අංශවල හිටපු ප්‍රධානීන් රැස්වේ"
}
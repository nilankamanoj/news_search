{
    "date": {
        "month": "04", 
        "day": "23", 
        "year": "2019"
    }, 
    "content": "කතෝලික දේවස්ථාන තුනක සහ හෝටල් තුනක ඉකුත්දා සිදුවූ පිපිරීම්වලින් මියගිය බවට මේ දක්වා තහවුරු වූ විදේශිකයින් ගණන 31 දෙනෙකු බව විදේශ කටයුතු අමාත්‍යාංශය පවසනවා.තවත් විදේශිකයන් 14 දෙනෙකු සම්බන්ධයෙන් තවමත් තොරතුරු තහවුරු වී නොමැති බවයි ඔවුන් නිකුත් කළ නිවේදනයක දැක්වෙන්නේ.මියගිය විදේශිකයන් අතර 8 දෙනෙකු ඉන්දියානුවන් වනවා.බ්‍රිතාන්‍ය ජාතිකයන් 6 දෙනෙකුද,බ්‍රිතාන්‍ය හා අමෙරිකානු ද්විත්ව පුරවැසියන් දෙදෙනෙකු සහ ඕස්ට්‍රේලියානු හා ශ්‍රී ලංකා ද්විත්ව පුරවැසියන් දෙදෙනෙකුද ඒ අතර වනවා.සෞදි අරාබියානු සංචාරකයන් දෙදෙනෙකුද,චීන ජාතිකයන් දෙදෙනෙකු සහ තුර්කි ජාතිකයන් දෙදෙනෙකුද මියගොස් ඇති බවයි විදේශ කටයුතු අමාත්‍යංශය තහවුරු කරන්නේ.බංග්ලාදේශ ජාතිකයෙකු,ප්‍රංශ ජාතිකයෙකු,ජපාන ජාතිකයෙකු,නෙදර්ලන්ත ජාතිකයෙකු,පෘතුගාල වැසියෙකු සහ ස්පාඤ්ඤ ජාතිකයෙකුද මියගිය අය අතර වනවා.මෙම පිරීම්වලින් තුවාල ලැබූ විදේශිකයන් 17 දෙනෙකු තවදුරටත් රෝහල්ගතව ප්‍රතිකාර ලබන බවයි විදේශ කටයුතු අමාත්‍යාංශය වැඩිදුරටත් පැවසුවේ.ඔවුන් කොළඹ ජාතික රෝහලේ සහ පෞද්ගලික රෝහලක ප්‍රතිකාර ලබන බවද ප්‍රකාශ කෙරුණා.තුවාල ලැබූ තවත් විදේශිකයන් පිරිසක් ප්‍රතිකාර ලබා පිටව ගොස් තිබෙන බවද විදේශ කටයුතු අමාත්‍යාංශය නිකුත් කළ නිවේදනයේ සදහන්.", 
    "views": "1445", 
    "authors": [
        "ඩිල්ෂාන් මඩවල"
    ], 
    "title": "පිපිරීම්වලින් වලින් විදේශිකයන් 31ක් මරුට : 14ක් ගැන තොරතුරු නැහැ"
}
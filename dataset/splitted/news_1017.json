{
    "date": {
        "month": "04", 
        "day": "29", 
        "year": "2019"
    }, 
    "content": "බස්නාහිර පළාතේ සහ පුත්තලම දිස්ති‍්‍රක්කයේ සියලූම යුද හමුදා,නාවික හමුදා,ගුවන් හමුදා සහ පොලිස් කි‍්‍රයාන්විත කොළඹ ඒකාබද්ධ මෙහෙයුම් මූලස්ථානය යටතට පත් කර තිබෙනවා.එහි අණදෙණ නිලධාරී ලෙස බටහිර ආරක්ෂක සේණා ආඥාපති මේජර් ජෙනරාල් සත්‍යපි‍්‍රය ලියනගේ පත් කෙරුණු බවයි යුද හමුදා මූලස්ථානය පැවසුවේ.කොළඹ ඒකාබද්ධ මෙහෙයුම් මූලස්ථානය ආරක්ෂක මාණ්ඩලික ප‍්‍රධානී යටතේ වහා කි‍්‍රයාත්මක වන ලෙස පිහිටුවා තිබෙනවා.මේ අතර ආරක්ෂක ලේකම් ලෙස පත් කෙරුණු ජෙනරාල් එස් එච් එස් කෝට්ටේගොඩ අද පස්වරුවේ ආරක්ෂක අමාත්‍යාංශයට පැමිණ සිය තනතුරේ රාජකාරී ආරම්භ කර තිබෙනවා.ජෙනරාල් එස් එච් එස් කෝට්ටේගොඩ ශ‍්‍රි ලංකාවේ 17වන යුද හමුදාපතිවරයා ද වුණා.ආරක්ෂක අමාත්‍යාංශය සඳහා නව උපදේශකවරයෙකු ලෙස හිටපු පොලිස්පති එන් කේ ඉලංගකෝන් ද අද පත් කෙරුණු බවයි ජනාධිපති මාධ්‍ය අංශය පවසන්නේ.මේ අතර හිටපු පොලිස්පති පූජිත් ජයසුන්දර අනිවාර්යය නිවාඩු යවා ඇති අතර වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති සීි ඞී වික‍්‍රමරත්න අද පත් කෙරුණා.", 
    "views": "3282", 
    "authors": [
        "හේමන්ත කහවලගේ"
    ], 
    "title": "ඒකාබද්ධ මෙහෙයුම් මූලස්ථානයේ අණදෙණ නිලධාරියා ලෙස මේජර් ජෙනරාල් සත්‍යපි‍්‍රය ලියනගේ පත් කරයි"
}
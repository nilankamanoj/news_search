{
    "date": {
        "month": "04", 
        "day": "13", 
        "year": "2019"
    }, 
    "content": "බස්නාහිර පළාත් ප්‍රධාන අමාත්‍යවරයාට එරෙහිව ව්‍යාජ විරෝධයක් ගොඩනැගීමට පළාත් සභාවේ මන්ත්‍රීවරුන් පිරිසක් කටයුතු කරමින් සිටින බවට වාර්තා පළ වනවා.එහි මූලිකත්වය ගෙන කටයුතු කරන්නේ එක්සත් ජාතික පක්ෂයට හිතවත් මන්ත්‍රීවරුන් පිරිසක් බවයි පැවසෙන්නේ.මොහොමඞ් මන්සිල් නමැත්තා කොළඹ මහ නගර සභාවේ විපක්ෂ නායක ධුරයට පත් කිරීමට ප්‍රධාන අමාත්‍යවරයා සහය ලබාදුන් දිනයේ සිට මෙම ව්‍යාජ විරෝධය ක්‍රම ක්‍රමයෙන් ගොඩනැගී තිබුණා.වත්මන් ආණ්ඩුකාර අසාද් සාලි මන්ත්‍රීවරයෙකු ලෙස කටයුතු කරන සමයේ පැවති මෙම ඡන්ද විමසීමේ දී ඔහු ද මොහොමඞ් මන්සිල් විපක්ෂ නායක ධුරයට පත් කිරීමට විරෝධය දැක්වීමටයි පියවර ගෙන තිබුණේ.දෙදෙනාම ශ්‍රී ලංකා නිදහස් පක්ෂය නියෝජනය කළ ද එහිදී අසාද් සාලි,ශ්‍රී ලංකා පොදුජන පෙරමුණේ මන්ත්‍රීවරුන් හා එක්වී ඡන්දය භාවිත කළා.එහෙත් බස්නාහිර පළාත් ප්‍රධාන අමාත්‍යවරයාගේ සහයෙන් ඡන්ද 29ක් ලබාගෙන කොළඹ මහ නගර සභාවේ විපක්ෂ නායක ධුරයට පත්වීමට මොහොමඞ් මන්සිල්ට හැකි වුණා.", 
    "views": "20", 
    "authors": [
        "හේමන්ත කහවලගේ"
    ], 
    "title": "බස්නාහිර පළාත් මහ ඇමතිට එරෙහිව ව්‍යාජ විරෝධයක් ගොඩනැගීමට විපක්ෂය උත්සහයක"
}
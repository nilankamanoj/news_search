{
    "date": {
        "month": "04", 
        "day": "25", 
        "year": "2019"
    }, 
    "content": "නැවත දැනුම්දෙන තුරු කටුනායක ගුවන් තොටුපළ පර්යන්ත ගොඩනැගිල්ලට ඇතුළුවිම ගුවන් මගීන්ට පමණක් සීමා කර තිබෙනවා.කටුනායක ගුවන් තොටුපලේ ආරක්ෂාව සුරක්ෂිත කිරීමට අවශ්‍ය කඩිනම් පියවර ගෙන ඇති බවයි ගුවන් තොටුපළ කළමනාකාරීත්වය දැනුම් දෙන්නේ.ප‍්‍රමාදයන් වළක්වා ගැනීම සඳහා අමුත්තන් රැගෙන ඒමෙන් වළකින ලෙස ද ගුවන් මගීන්ගෙන් මෙහිදී ඉල්ලීමක් කෙරුණා.ගුවන් මගීන්ට සිය ගුවන් ගමනට පෙර පැය 04කට පෙර ගුවන් තොටුපළවෙත පැමිණෙන ලෙසයි ගුවන් තොටුපළ බලධාරීන් නැවත දැනුම් දෙන්නේ.ගුවන් ගමන් පිළිබඳ වැඩිදුර තොරතුරු අවශ්‍ය නම් 011 2 251 624 යන දුරකතන අංකය අමතා තොරතුරු දැන ගත හැකියි.", 
    "views": "1741", 
    "authors": [
        "කසුන් කැළුම්"
    ], 
    "title": "ගුවන් තොටුපළ පර්යන්ත ගොඩනැගිල්ලට ඇතුළුවිම ගුවන් මගීන්ට පමණක් සීමා කරයි"
}
{
    "date": {
        "month": "04", 
        "day": "29", 
        "year": "2019"
    }, 
    "content": "බුද්ධි අංශ දුර්වල කල බවට ආණ්ඩුවට කෙරෙන චෝදනා ප‍්‍රතික්ෂේප කරන බව අමාත්‍ය අකිල විරාජ් කාරියවසම් පවසනවා.අමාත්‍යවරයා මේ බව පැවසුවේ අරලියගහ මන්දිරයේ අද පැවැත්වූ මාධ්‍ය හමුවකදීයි.මීළග ජනාධිපතිවරණය සඳහා තරග කරන බවට හිටපු ආරක්ෂක ලේකම් ගෝඨාභය රාජපක්ෂ ඉකුත් දා කළ ප‍්‍රකාශය සම්බන්ධයෙන් ද මෙහිදී ප‍්‍රතිචාර පළ වුණා.මේ අතර ප‍්‍රශ්ණ ගත මද්‍රාසා පාසල් පිළිබඳව මාධ්‍යවේදීන් මෙහිදී ප‍්‍රශ්ණ කර සිටියා.හදිසි නීතිය යටතේ තහනම් කෙරුණු ජාතික තව්හීද් ජමාද් සහ ජමාතෙයි මිල්ලතු ඊබ‍්‍රහිම් ෆී සෙයිලානි යන සංවිධාන සම්පූර්ණයෙන් තහනම් කිරීමට ඉදිරියේදි නීති සම්මත කරන බව ද අමාත්‍ය අකිල විරාජ් කාරියවසම් මෙම මාධ්‍ය හමුවේදී කියා සිටියා.", 
    "views": "2355", 
    "authors": [
        "මහේෂ් චතුරංග", 
        "ඩිල්ෂාන් මඩවල"
    ], 
    "title": "බුද්ධි අංශ දුර්වල කළ චෝදනාව ආණ්ඩුව ප‍්‍රතික්ෂේප කරයි"
}
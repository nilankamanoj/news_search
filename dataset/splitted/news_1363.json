{
    "date": {
        "month": "04", 
        "day": "15", 
        "year": "2019"
    }, 
    "content": "හිටපු ආරක්ෂක ලේකම් ගෝඨාභය රාජපක්ෂට එරෙහිව ගොනු කළ නඩුවක් සම්බන්ධයෙන් අමෙරිකාවේදී නොතීසි භාරදුන් බවට ඉකුත්දා පළවූ ඡායාරූපය සම්බන්ධයෙන් ඔහුට සමීප ආරංචි මාර්ග අනාවරණයක් සිදු කරනවා.එම ඡායාරූපයේ දැක්වුණේ කාන්තාවක් විසින් රථ වාහන නැවතුම්පොලක දී හිටපු ආරක්ෂක ලේකම්වරයා වෙත යම් ලියවිල්ලක් භාරදෙන ආකාරයයි.කෙසේවෙතත් ඔහුට සමීප ආරංචි මාර්ග පවසන්නේ අමෙරිකාවේ දී ගෝඨාභය රාජපක්ෂට එවැනි ස්ථානයක දී කිසිදු කාන්තාවක් හමුනොවු බවත්,එහිදී කිසිදු ලියවිල්ලක් භාර නොදුන් බවත්ය.හිටපු ආරක්ෂක ලේකම්වරයා සිය පවුලේ සාමාජිකයින් සමඟ අමෙරිකාවේ සංචාරයකට එක් වූ බවද ඔහුට සමීප ආරංචි මාර්ග වැඩිදුරටත් පවසනවා.කෙසේ වෙතත් හිටපු ආරක්ෂක ලේකම්වරයාට නොතීසි භාරදුන් බවට යම් වීඩියෝවක් පළ වුවහොත් ඒ සම්බන්ධයෙන් පැහැදිලි කිරීමක් සිදු කිරීමට සූදානම් බවයි වැඩිදුරටත් ප්‍රකාශ කෙරුණේ.මේ අතර සමාජ මාධ්‍ය ජාල සහ වෙබ් අඩවි විසින් එම ජයාරූපය පළ කරමින් වාර්තා කර සිටියේ අමෙරිකාවේ කැලිෆෝනියා හි පිහිටි ට්‍රේඩර් ජෝ නම් සුපිරි සාප්පු සංකිර්ණයේ පිහිටි රථ ගාලේදි හිටපු ආරක්ෂක ලේකම්වරයාට අදාල සිවිල් නඩු සම්බන්ධයෙන් වු සිතාසි භාර දුන් බවයි.", 
    "views": "1763", 
    "authors": [
        "හේමන්ත කහවලගේ"
    ], 
    "title": "ගෝඨාභයට අමෙරිකාවේදී නොතීසි භාරදුන් බවට පළ වූ ඡායාරූපය ගැන අනාවරණයක්"
}
{
    "date": {
        "month": "05", 
        "day": "27", 
        "year": "2019"
    }, 
    "content": "ජනාධිපති පොදු සමාව යටතේ ඉකුත්දා නිදහස ලැබූ පූජ්‍ය ගලගොඩඅත්තේ ඥාණසාර හිමියන්ට එරෙහි තවත් නඩුවක් හෝමාගම මහේස්ත‍්‍රාත් අධිකරණයේදී අද (27) කැඳවා තිබෙනවා.ඒ,2012 වසරේ දී දක්ෂිණ අධිවේගී මාර්ගයේ රාජකාරී කළ ආරක්ෂක නිලධාරියෙකුගේ රාජකාරියට බාධා කිරීමට අදාළ නඩුවයි.කෙසේවෙතත් පූජ්‍ය ඥාණසාර හිමියන් අද දිනයේ මෙම නඩුවට පෙනී සිටියේ නැහැ.නෙත් නිවුස් කළ විමසීමක දී උන්වහන්සේ සඳහන් කළේ තමන් අසනීප තත්වයෙන් පසුවන බැවින් ප‍්‍රතිකාර ලබාගැනීමට රෝහල්ගත වූ බවයි.ඒ සම්බන්ධයෙන් නීතිඥවරයෙකු මාර්ගයෙන් අධිකරණයට කරුණු දැක්වූ බවද පූජ්‍ය ගලගොඩඅත්තේ ඥාණසාර හිමියන් ප‍්‍රකාශ කළා.මේ අතර සිද්ධියට අදාළ නඩුව ඔක්තෝබර් 21 වැනිදා දක්වා අද කල් දැමුණු බවයි නෙත් නිවුස් වාර්තාකරු පැවසුවේ.", 
    "views": "3435", 
    "authors": [
        "නිශාන් ද සිල්වා"
    ], 
    "title": "ඥාණසාර හිමිට එරෙහි තවත් නඩුවක් අද අධිකරණයේදී කැඳවයි"
}
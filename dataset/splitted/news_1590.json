{
    "date": {
        "month": "04", 
        "day": "04", 
        "year": "2019"
    }, 
    "content": "ජලය අරපිරිමැස්මෙන් භාවිත කරන්නැයි මහනුවර නගරාධිපති කේසර සේනානායක මහනුවර නගරවාසීන්ගෙන් සහ විවිධ කටයුතු සදහා එහි පැමිණෙන්නන්ගෙන් ඉල්ලීමක් කරනවා.ඔහු පෙන්වා දෙන්නේ මහනුවරට සැපයීමට ජලය ලබාගන්නා ජල මූලාශ‍්‍රවල ජල මට්ටම කැපී පෙනෙන ලෙස අඩු වී ඇති බවයි.ඒ අනුව අත්‍යවශ්‍ය නොවන කටයුතු සදහා ජලය භාවිත කිරීමෙන් වළකින්නැයිද ඔහු යෝජනා කළා.හැටන් සහ අවට ප‍්‍රදේශවලද මේ වනවිට පානීය ජල ගැටළුවක් පවතිනවා.එම ප‍්‍රදේශවලට බෙදා හැරීම සදහා ජලය ලබාගන්නා ජල මූලාශ‍්‍ර සිදී යමින් ඇති බවයි නෙත් නිවුස් වාර්තාකරු පවසන්නේ.මේ අතර රටපුරා තවත් ප‍්‍රදේශ සමහරක ජාතික ජලසම්පාදන හා ජලාපවාහන මණ්ඩලය හරහා ජලය බෙදාහැරීමද මේ දිනවල සිදුවන්නේ අඩු පීඩනයක් යටතේයි.ඉල්ලූම ඉහළයාම සහ විදුලි විසන්ධි කිරීම් ජල සැපයුමට අවහිරයක් වී ඇතැයි ජාතික ජලසම්පාදන හා ජලාපවාහන මණ්ඩලය පැවසුවා.", 
    "views": "4358", 
    "authors": [
        "හේරත් ඒකනායක", 
        "ඩිල්ෂාන් මඩවල"
    ], 
    "title": "මහනුවර නගරවාසීන් ජලය අරපිරිමැස්මෙන් භාවිත කරන්න - නගරාධිපති දැනුම් දෙයි"
}
{
    "date": {
        "month": "05", 
        "day": "03", 
        "year": "2019"
    }, 
    "content": "පසුගිය දශකයක පමණ කාලයක් පුරා සාමය හා නිදහස භුක්ති විදිමින් ආරක්‍ෂාව නොසලකා හැරීම ශ්‍රී ලංකාව යළි ත්‍රස්තවාදී ප්‍රහාරයකට ලක්විමට හේතු වූ බව යුද හමුදාපති ලුතිතන් ජෙනරාල් මහේෂ් සේනානායක පවසනවා.බී බී සී ප්‍රවෘත්ති සේවය සමග සම්මුඛ සාකච්ඡාවකට එක්වෙමින් යුද හමුදාපතිවරයා මේ බව කියාසිටියා.නිහඩව සිටින ත්‍රස්ත සාමාජිකයින් රට තුළ සිටිය හැකි බවත් බුද්ධි අංශවල සහයෝගයෙන් ඔවුන් කඩිනමින් අත්අඩංගුවට ගැනීමට කටයුතු කරන බවත් යුද හමුදාපතිවරයා එම සම්මුඛ සාකච්ඡවේදී පැවසුවා.ඉකුත්දා එල්ලවූ ත්‍රස්ත ප්‍රහාරය සිදුවූ ආකාරය සැලකීමේදී බාහිර පාර්ශවයක් ඊට සම්බන්ධ බවට ප්‍රකාශ කළ හැකි බවයි යුද හමුදාපතිවරයා පෙන්වා දුන්නේ.මෙම ප්‍රහාරයේ වගකීම සම්බන්ධයෙන් චෝදනා එල්ල විය යුත්තේ කුමන පාර්ශවයට දැයි බී බී සී මාධ්‍යවේදියා මෙහිදී ප්‍රශ්න කළා.ඊට ප්‍රතිචාර දැක්වූ යුද හමුදාපතිවරයා කියාසිටියේ බුද්ධි තොරතුරු එක්රැස් කරන්නන්ට,ජාතික ආරක්‍ෂව සම්බන්ධයෙන් වගකීම ඇති පාර්ශවයන්ට සහ ඉහළ දේශපාලනඥයින්ට එම චෝදනා එල්ල විය යුතු බවයි.ශ්‍රී ලංකාව මේ වනවිට විදේශීය සංචාරකයින්ට පැමිණීමට සුදුසු ස්ථානයක් දැයි මෙහිදී ප්‍රශ්න කෙරුණා.දශක තුනක පමණ කාලයක් ත්‍රස්තවාදයට මුහුණදුන් ශ්‍රී ලංකා යුද හමුදාව සහ පොලීසිය කෙරෙහි විශ්වාසය තබන ලෙසයි යුද හමුදාපතිවරයා ඊට ප්‍රතිචාර දක්වමින් ප්‍රකාශ කළේ.අවශ්‍ය සියළු කර්ත්‍යවයන් ඉටු කිරීමට ආරක්‍ෂක අංශ සූදානම් බවද යුද හමුදාපති ලුතිතන් ජෙනරාල් මහේෂ් සේනානායක වැඩිදුරටත් සදහන් කළා.", 
    "views": "3393", 
    "authors": [
        "හේමන්ත කහවලගේ", 
        "සමන්ත කුමාර"
    ], 
    "title": "ප්‍රහාරයට හේතුව ආරක්ෂාව ගැන නොසැලීකමයි - යුධ හමුදාපති"
}
{
    "date": {
        "month": "04", 
        "day": "29", 
        "year": "2019"
    }, 
    "content": "වවුනියාව කනගරායන්කුලම ප්‍රදේශයේ දුර ගමන් බස් රථ නවතනු ලබන මුස්ලිම් හෝටලයක තිබි බෝම්බ හා පතුරම් තොගයක් අද සවස සොයාගත් බව වවුනියාව කනගරායන්කුලම ආරක්ෂක අංශ පවසයි.ආරක්ෂක අංශ පැවසුවේ පොලිස් හා යුධ හමුදා බුද්ධි අංශ වෙත ලද තොරතුරක් මත යාපනය නුවර ප්‍රධාන මාර්ගයේ කනගරායන්කුලම ප්‍රදේශයේ පවතින මුස්ලිම් ජාති‍කයෙකුට අයත් හෝටලක වළ දමා තිබු අදාළ පුපුරණ ද්‍රව්‍ය එලෙස ‍සොයාගෙන ඇති බවයි.පීඩන බෝම්බ 03 ක්,ආර්පිජි උණ්ඩයක් හා පතුරම් කිහිපයක් එහි තිබී සොයාගෙන ඇත.අදාළ පුපුරණ ද්‍රව්‍ය පැරණි තත්වයේ පවතින බවත් හෝටල් හිමිකරු අදාළ පුපුරණ ද්‍රව්‍ය ළඟ තබාගනු ලැබුවේ කුමන කාරණාවකටද යන වග සොයා පරීක්ෂණ පවත්වන බවත් ආරක්ෂක අංශ සඳහන් කරයි.සොයාගත් පුපුරණ ද්‍රව්‍යහා හෝටලයේ හිමිකරු කනගරායන්කුලම පොලිසිය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් කනගරායන්කුලම පොලිසිය වැඩිදුර පරීක්ෂණ මෙහෙයවයි.", 
    "views": "6751", 
    "authors": [
        "මාධව කුලසූරිය -වවුනියාව"
    ], 
    "title": "වවුනියාව මුස්ලිම් හෝටලයකින් බෝම්බ හා පතුරම් තොගයක් හමුවෙයි"
}
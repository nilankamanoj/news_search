{
    "date": {
        "month": "05", 
        "day": "01", 
        "year": "2019"
    }, 
    "content": "කාත්තන්කුඩි ප‍්‍රදේශයේ තමන්ට අයත් කාර්යාලයක තිබී ආරක්ෂක අංශ මගින් සොයාගත් පතරොම් සිය ආරක්ෂාව සඳහා යොදවා සිටි පොලිස් නිලධාරීන්ට පොලිසිය මගින් නිකුත් කළ ඒවා බව නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා පවසනවා.අදාළ සිද්ධිය සම්බන්ධයෙන් නිවේදනයක් නිකුත් කරමින් ඔහු මේ බව කියා සිටියා.පොලිසිය සහ යුද හමුදාව එක්ව සිදු කෙරුණු සෝදිසි මෙහෙයුමකදී අදාළ කාර්යාලය පිහිටි ගොඩනැගිල්ලේ තිබී ටී 56 පතරොම් 48ක් සොයා ගැණුනු බවයි ආරක්ෂක අංශ අනාවරණ කළේ.සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ඇති බවද ආරක්ෂක අංශ පැවසුවා.කෙසේවෙතත් එම පතරොම් සොයා ගැණුනු සිය කාර්යාලය පිටුපස කාමරය ආරක්ෂක නිලධාරීන් භාවිත කරන එකක් බවයි ආණ්ඩුකාරවරයා නිකුත් කළ නිවේදනයේ දැක්වෙන්නේ.සිද්ධිය සම්බන්ධයෙන් අත්අඩංගුවට ගත් දෙදෙනා එම උණ්ඩවලට සම්බන්ධයක් නොමැති බවද එම නිවේදනයේ සඳහන්.", 
    "views": "2894", 
    "authors": [
        "අමදෝරු අමරජීව"
    ], 
    "title": "නැගෙනහිර පළාත් ආණ්ඩුකාරවරයා 'පතරොම්' ගැන පැහැදිළි කරයි"
}
{
    "date": {
        "month": "05", 
        "day": "05", 
        "year": "2019"
    }, 
    "content": "කොළඹ ජාවත්ත ප‍්‍රදේශයට ඉහළින් ඊයේ (04) රාති‍්‍රයේ ගුවන් ගත කර තිබූ ඩ්‍රෝන යානයකට පොලීසිය විසින් වෙඩි තැබීමක් සිදු කර තිබෙනවා.අදාළ ඩ්‍රෝන යානය සම්බන්ධයෙන් කොල්ලුපිටිය,බම්බලපිටිය,වැල්ලවත්ත ඇතුළු පොලිස් ස්ථාන දැනුවත් කළ බවයි නාරාහේන්පිට පොලීසිය පැවසුවේ.බම්බලපිටියේ සිට මුහුදු මාවත ඔස්සේ මෙම ඩ්‍රොන් යානය පියාසර කර ඇති අතර එය පසුපස පොලීසිය ද හඹා ගොස් තිබෙනවා.පසුව එම ඩ්‍රෝන යානය මුහුදු සීමාවට ඇතුළු වී ඇති බවයි පොලීසිය පැවසුවේ.පවතින ආරක්ෂක තත්ත්වය හමුවේ අධිආරක්ෂිත කලාපයක ඩ්‍රෝන යානයක් ගුවන් ගත කිරීම සම්බන්ධයෙන් විමර්ශනයක් ආරම්භ කර ඇති බවයි මෙහිදී ප‍්‍රකාශ කෙරුණේ.පාස්කු ඉරිදා එල්ල වූ ත‍්‍රස්ත ප‍්‍රහාරයත් සමග ඩ්‍රෝන් යානා සහ නියමුවන් රහිත යානා ගුවන් ගත කිරීම තහනම් කිරීමට ආරක්ෂක අංශ පියවර ගත්තා.", 
    "views": "5277", 
    "authors": [
        "කසුන් කැළුම්", 
        "දිල්ශාන් තුෂාර"
    ], 
    "title": "පොලිසිය වෙඩි තැබූ ඩ්‍රෝන යානය ගැන තවදුරටත් විමර්ශන"
}
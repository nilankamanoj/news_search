{
    "date": {
        "month": "05", 
        "day": "02", 
        "year": "2019"
    }, 
    "content": "ශ‍්‍රී ලංකාවේ සිදු වූ ත‍්‍රස්ත ප‍්‍රහාර සම්බන්ධයෙන් තුර්කිය ද අදහස් පළ කර තිබෙනවා.එරට විදේශ කටයුතු අමාත්‍ය මෙව්ලට් කැව්සෝග්ලූ (Mevlut Cavusoglu) ප‍්‍රකාශ කර ඇත්තේ කුමන ආකාරයක හෝ ත‍්‍රස්තවාදයකට සිය රට එරෙහි බවයි.ත‍්‍රස්තවාදයට එරෙහිව එකට එකතු වී කටයුතු කළ යුතු බවද ඔහු ප‍්‍රකාශ කර තිබෙනවා.සිය රටේ ක‍්‍රියාත්මක ෆෙටෝ ත‍්‍රස්ත සංවිධානයට එරෙහිව ද දැඩි පියවර ගන්නා බවයි තුර්කි අග‍්‍රාමාත්‍යවරයා ප‍්‍රකාශ කළේ.මෙම ෆෙටෝ ත‍්‍රස්ත සංවිධානය සම්බන්ධයෙන් හිටපු විදේශ අමාත්‍යවරයෙකු වන වසන්ත සේනානායක අදහස් පළ කර තිබුණා.එහිදී ඔහු ප‍්‍රකාශ කර තිබුණේ ෆෙටෝ ත‍්‍රස්ත සාමාජිකයින් 50 දෙනෙකු ශ‍්‍රී ලංකාවට පැමිණ ඇති බවට තුර්කි තානාපති කාර්යාලය දැනුවත් කර තිබු බවයි.මෙම කාරණය සම්බන්ධයෙන් පසුවිපරම් කිරීමට අපොහොසත් වූ බවද ඔහු එහිදී ප‍්‍රකාශ කර තිබුණා.", 
    "views": "5456", 
    "authors": [
        "හේමන්ත කහවලගේ"
    ], 
    "title": "ශ‍්‍රී ලංකාවේ සිදු වූ ත‍්‍රස්ත ප‍්‍රහාර ගැන තුර්කියෙන් ප්‍රකාශයක්"
}
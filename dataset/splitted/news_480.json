{
    "date": {
        "month": "05", 
        "day": "22", 
        "year": "2019"
    }, 
    "content": "ප‍්‍රභූ වාහන ධාවනය කිරීමේදී මහජනතාවට අවහිර වන පරිදි මාර්ග වසා දැමීම කිසිදු අයුරකින් සිදු නොකළ යුතු බව ජනාධිපති මෛතී‍්‍රපාල සිරිසේන මහතා ආරක්‍ෂක අංශවලට උපදෙස් ලබාදී තිබෙනවා.ඒ,ප‍්‍රභූ ආරක්‍ෂක රථ ධාවනය කිරීමේදී මාර්ග වසා තැබීම හේතුවෙන් මහජනතාවට සිදුවන අපහසුතා පිළිබද සැලකිල්ලට ගනිමින්.ඒ අනුව අදාළ ප‍්‍රභූවරුන්ගේ ආරක්‍ෂක අංශ නිලධාරීන් මේ පිළිබද දැනුවත් කරන ලෙසයි ජනාධිපතිවරයා උපදෙස් දී ඇත්තේ.සාමාන්‍ය ජනතාවට කිසිදු අයුරකින් අවහිරයක් ඇති නොවන ලෙස ප‍්‍රභූ රථ ධාවනය කිරීමට උපදෙස් නිකුත් කරන ලෙසටද අදාළ අංශ දැනුවත් කර ඇති බව ජනාධිපති මාධ්‍ය අංශය පැවසුවා.මේ අතර නෙත් එෆ් එම් බැලූම්ගල වැඩසටහනින් අද සාකච්ඡා කෙරුණේ රටේ ආරක්‍ෂාව තහවුරු කර ඇති බවට ප‍්‍රකාශ කරන දේශපාලනඥයින්ම,මාර්ගයේ ගමන් කිරීමේදී දැඩි ආරක්‍ෂාවක් සමග ගමන් කිරීමත්,ඒ අවස්ථාවේදී මහජනතාවට අවහිර වන පරිදි මාර්ග වසා දැමීමත් පිළිබදවයි.අද ප‍්‍රචාරය කෙරුණු නෙත් එෆ් එම් බැලූම්ගල සම්පූර්ණ වැඩසටහන පහතින් නැරඹිය හැකියි.", 
    "views": "2942", 
    "authors": [
        "තරංග රුක්ෂාන් ජයසේකර"
    ], 
    "title": "ප්‍රභූ වාහන ගමන් කිරීමේදී මහජනතාවට අවහිර වන පරිදි මාර්ග වසා තබන්න එපා - ජනපතිගෙන් ආරක්‍ෂක අංශ වලට උපදෙස්"
}
{
    "date": {
        "month": "06", 
        "day": "11", 
        "year": "2019"
    }, 
    "content": "නැගෙනහිර පළාත් හිටපු ආණ්ඩුකාර එම්.එල්.ඒ.එම්.හිස්බුල්ලා කාත්තන්කුඩි ප‍්‍රදේශයේදී සිදුකළ ප‍්‍රකාශය පදනම් කර ගනිමින් ඔහු අත්අඩංගුවට ගත හැකි බව නීතිවේදීන් පවසනවා.හිටපු ආණ්ඩුකාරවරයා කාත්තන්කුඩි නගරයේ ඉස්ලාම් දේවස්ථානයකදී ප‍්‍රකාශ කර තිබුණේ මුස්ලිම් ජනතාව මෙරට සුළු ජාතියක් වුවද ජාත්‍යන්තරය තුළ මහ ජාතියක් බවයි.පූජ්‍ය අතුරලියේ රතන හිමියන් දළදා මාළිගාව ඉදිරිපිට සිදුකළ උපවාසයට පැමිණි ඇතැම් භික්ෂු වහන්සේ වැරදි සහගත ප‍්‍රකාශ සිදුකළ බවද ඔහු පවසා තිබුණා.2007 අංක 56 දරණ සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුති පනත අනුව ඔහුගේ මෙම ප‍්‍රකාශය ජාතීන් අතර වෛරය පතුරුවන ප‍්‍රකාශයක් බවයි නීතීඥ සංවිධානය එකමුතුවේ සභාපති නීතීඥ මනෝජ් ගමගේ ප‍්‍රකාශ කළේ.හිටපු ආණ්ඩුකාරවරයාගේ මෙම ප‍්‍රකාශයෙන් ජනතාව කුපිත කරවීමක් සිදුවන බවද මෙහිදී ප‍්‍රකාශ කෙරුණා.එහිදී මේ ප්‍රකාශය යම්කිසි ආකාරයකට ප්‍රචණ්ඩත්වය මුදා හැරීමට කරන ප්‍රකාශයක්.ඔහු මුස්ලිම් ජනතාවට කියනවා.අපි මේවා ගණන් ගන්න ඕනේ නෑ.අපි බව වෙන්න ඕනේ නෑ.අපි තමයි මේ ලෝකෙ ඉන්න ලොකුම ජාතිය.අපිට පුළුවන් මේවට විරුද්ධව ක්‍රියාමාර්ග ගන්න.නැගී සිටින්න.වගේ දේවල්.මේක ජනතාව කුපිත කිරීමක්.යනුවෙන්ද සඳහන් කළා.නැගෙනහිර පළාත් හිටපු ආණ්ඩුකාර එම්.එල්.ඒ.එම්.හිස්බුල්ලාගේ මෙම ප‍්‍රකාශයට එරෙහිව බෞද්ධ තොරතුරු කේන්ද්‍රය ද ඊයේ (10) පොලිස් මූලස්ථානයට පැමිණිල්ලක් ඉදිරිපත් කළා.", 
    "views": "1967", 
    "authors": [
        "හර්ෂිකා සංජීවනී", 
        "සජිත් තිලකරත්න"
    ], 
    "title": "හිස්බුල්ලාගේ ප්‍රකාශය පදනම් කරගනිමින් ඔහු අත්අඩංගුවට ගත හැකි බව නීතිවේදීන් පෙන්වයි"
}
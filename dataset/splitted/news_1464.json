{
    "date": {
        "month": "04", 
        "day": "10", 
        "year": "2019"
    }, 
    "content": "දුම්රිය වර්ජනය තාවකාලිකව නතර වුවද,බස් රථ සේවකයින් පිරිසක් ඊයේ (09) මධ්‍යම රාති‍්‍රයේ සිට වර්ජනයක නිරත වනවා.ඒ,රථවාහන වැරදි 07ක් සඳහා පැනවීමට නියමිත රුපියල් 25,000සේ නව දඩයට එරෙහිවයි.වර්ජනයට එක්වන්නේ සමස්ථ ලංකා පෞද්ගලික බස් රථ සේවක සංගමයයි.එහි ප‍්‍රධාන සංවිධායක කුමාරරත්න රේණුක ප‍්‍රකාශ කළේ සිය තීරණය සම්බන්ධයෙන් ජනාධිපතිවරයා ද ලිඛිතව දැනුවත් කිරීමට පියවර ගත් බවයි.නෙත් නිවුස් මේ සමබන්ධයෙන් ප‍්‍රධාන බස් සංගම්වලින් විමසීමක් කළා.ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න ප‍්‍රකාශ කළේ මෙම වර්ජනයට තම සංගමයේ කිසිඳු දායකත්වයක් නොමැති බවයි.දඩ මුදල් වැඩි කිරීම,අසාධාරණ බව සමස්ථ ලංකා පෞද්ගලික බස් හිමියන්ගේ සමාගම් සම්මේලනයේ ප‍්‍රධාන ලේකම් අංජන පි‍්‍රයන්ජිත්,ප‍්‍රකාශ කළා.කෙසේවෙතත් අද දිනයේ වර්ජනයට තම සංගමය ද සහය නොදෙන බවයි ඔහු කියා සිටියේ.බස්රථ සෙවකයින් පිරිසක් ආරම්භ කර ඇත වර්ජනය හේතුවෙන් මගීන්ට සුළු හෝ බලපෑමක් එල්ල වන්නේ නම් ඊට මුහුණ දීමට සූදානම් බව ලංකා ගමනාගමන මණ්ඩලය ප‍්‍රකාශ කළා.එහි ධාවන අංශයේ නියෝජ්‍ය සාමාන්‍යාධිකාරී පී.එච්.ආර්.ටී.චන්ද්‍රසිරි මේ බව පෙන්වා දුන්නා.මේ අතර ඊයේ මධයම රාති‍්‍රයේ සිට කි‍්‍රයාත්මක වීමට නියමිතව තිබූ දුම්රිය වර්ජනය ඊයේ පස්වරුවේ නතර කෙරුණා.ඒ,ප‍්‍රවාහන අමාත්‍යවරයා සමග පැවැති සාකච්ඡාවකින් අනතුරුවයි.මුදල් අමාත්‍යවරයා සමග ලබන 18වැනිදා සාකච්ඡා කරන බවට ප‍්‍රවාහන අමාත්‍යවරයා ලබා දුන් පොරොන්දුව ඊට හේතුව බවයි දුම්රිය සේවකයින් පැවසුවේ.", 
    "views": "3682", 
    "authors": [
        "තරංග රුක්ෂාන්", 
        "සජිත් තිලකරත්න", 
        "මහේෂ් චතුරංග"
    ], 
    "title": "බස් රථ සේවකයින් තවමත් වර්ජනයේ"
}
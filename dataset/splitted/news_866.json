{
    "date": {
        "month": "05", 
        "day": "05", 
        "year": "2019"
    }, 
    "content": "රටේ පවතින වාතාවරණය තුළ හෙට දිනයේ පාසල් ආරම්භ කිරීම සම්බන්ධයෙන් තවදුරටත් සිතා බැලිය යුතු බව විපක්ෂ නියක මහින්ද රාජපක්ෂ මහතාද අද ප්‍රකාශ කළා.ඒ මහනුවරදී මාධ්‍ය වෙත අදහස් දක්වමින්.ආණ්ඩුව කෙරෙහි රටේ ජනතාවගේ විශ්වාසයක් නැහැ.ජනතාව විශ්වාස කරන්නේ හමුදාව සහ පොලිසිය ගැනයි.අධ්‍යාපන ඇමතිවරයා කියන්නේ ආරක්ෂක මණ්ඩලයේදී පාසල් ඇරඹීම ගැන තීන්දුවක් ගත්තා කියලා.නමුත් කාදිනල්තුමා කියනවා තව ටික දවසක් ඒ පිලිබදව බලන්න ඕනේ කියලා.මම හිතන්නේ එක හරි.මොකද අපි දැක්ක දෙයක් තියෙනවා.හෙට සහ අනිද්දා යම් දෙයක් සිදුවන්න පුළුවන් කියලා අපිටත් දැනුවත් කරලා තියෙනවා යැයි මෙහිදී විපක්ෂ නායකවරයා ප්‍රකාශ කර සිටියා.,මේ අතර හෙට දිනයේ පාසල් ආරම්භ කිරීම සුදුසු නොවන බව අස්ගිරි පාර්ශවයේ මහ නායක අති පූජ්‍ය වරාකාගොඩ ශ්‍රී ඥානරතන හිමියන් ද අද ප්‍රකාශ කළා.කෙසේ වෙතත් අධ්‍යාපන අමාත්‍ය අකිල විරාජ් කාරියවසම් කියා සිටියේ පාසල් ආරම්භ කිරීම සඳහා මේ වනවිටත් අවශ්‍ය සියලු ආරක්ෂක විධි විධාන සකස්කර අවසන් බවයි.ත්‍රිවිධ හමුදාවේද සහයෙන් දිවයින පුරා සියලු පාසල් අද විශේෂ සෝදිසියකට ද ලක්කළා.පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර ප්‍රකාශ කලේ පාසල් යළි ආරම්භ කිරීම සඳහා හැකිවන පරිදි දිවයින පුරා සිදුකළ මෙම විශේෂ සෝදිසි මෙහෙයුම් සාර්ථකව සිදු වූ බවයි.", 
    "views": "3248", 
    "authors": [
        "තරංග රුක්ෂාන් ජයසේකර", 
        "කමල් සුරවීර"
    ], 
    "title": "පාසල් ආරම්භය ගැන විපක්ෂ නායකවරයාත් අදහස් දක්වයි"
}
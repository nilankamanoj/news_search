{
    "date": {
        "month": "04", 
        "day": "10", 
        "year": "2019"
    }, 
    "content": "අද කැදවූ වැඩවර්ජනයෙන් තමන් පරාජය වූ බව සමස්ත ලංකා පෞද්ගලික බස් සේවක සංගමය පවසනවා.වැඩවර්ජනයක් කැදවා තිබුණ ද බොහෝ රියදුරන් සහ කොන්දොස්තරවරුන් අදත් සේවයට වාර්තා කර,බස් රථ ධාවනය කළ බවයි එහි ප‍්‍රධාන සංවිධායක කුමාරරත්න රේණුක පැවසුවේ.රථ වාහන වැරදි 07ක් සදහා රුපියල් 25,000ක වැඩි කළ දඩයක් පැනවීමට විරෝධය පළ කරමින් මෙම වැඩවර්ජනය කැදවා තිබුණා.එහෙත් එවැනි විරෝධයක් සත්‍ය ලෙසම බස් සේවකයන්ට නැතැයි අද තමන්ට වැටහී ගිය බවයි කුමාරරත්න රේණුක වැඩිදුරටත් කියා සිටියේ.සමස්ත ලංකා පෞද්ගලික බස් සේවක සංගමය අද කැදවා තිබූ මෙම වැඩවර්ජනයට බස් රථ හිමිකරුවන්ගේ සංගම් සහය දැක්වූයේ නැහැ.බස් ධාවනය සාමාන්‍ය පරිදි සිදු වූ බව නෙත් නිවුස් කළ ක්ෂේත‍්‍ර චාරිකාවලදී ද තහවුරු වුණා.", 
    "views": "3203", 
    "authors": [
        "ඩිල්ෂාන් මඩවල", 
        "දිල්ශාන් තුෂාර"
    ], 
    "title": "වැඩ වැරූ බස් සේවකයෝ පරාජය පිළිගනිති"
}
{
    "date": {
        "month": "04", 
        "day": "14", 
        "year": "2019"
    }, 
    "content": "සිංහල හා දෙමළ අලුත් අවුරුද්ද උදාවීමට ඇත්තේ තවත් හෝරා තුනකටත් අඩු කාලයක්.අද පස්වරු 02.09ට උදාවන අලුත් අවුරුද්ද පිළිගැනීම සදහා මේ වනවිටත් බොහෝ දෙනා සූදානමින් සිටිනවා.ආහාර පිසීමේ නැකත යෙදී ඇත්තේ අද පස්වරු 02.42ටයි.රතු සහ කහ මිශ්‍ර වස්ත්‍රාභරණයෙන් සැරසී නැගෙනහිර දිශාව බලා ලිප් බැද,ගිනි මොලවා,හකුරු මිශ්‍ර කිරිබතක් සමග අග්ගලා සහ කැවුම් පිලියල කර ගැනීම සුදුසු බව නැකත් සීට්ටුවේ සදහන්.වැඩ ඇල්ලිම,ගනු දෙනු කිරීම සහ ආහාර අනුභවය ආදී නැකත් යෙදී ඇත්තේ අද පස්වරු 03.54ටයි.රතු සහ කහ මිශ්‍ර වස්ත්‍රාභරණයෙන් සැරසී නැගෙනහිර දිශාව බලා සියළු වැඩ අල්ලා ගනුදෙනු කොට ආහාර අනුභවය සිදු කළ යුතු බව නැකත් සීට්ටුවේ සදහන් වනවා.මේ අතර අද පෙරවරු 7.45 ට ආරම්භ වූ පුණ්‍ය කාලයේදී බොහෝ පිරිසක් වෙහෙර විහාරස්ථාන වෙත පැමිණි බවයි නෙත් නිවුස් වාර්තාකරුවන් පැවසුවේ.මහනුවර ඓතිහාසික දළදා සමිදුන් වැදපුදා ගැනීමටද අද පෙරවරුවේ සැදැහැවතුන් රැසක් පැමිණි බව නෙත් නිවුස් වාර්තාකරු කමල් සුරවීර සදහන් කළා.කතරගම පුදබිම වෙතද අද පෙරවරුවේ සැදැහැවතුන් රැසක් පැමිණියා.රුහුණු මහා කතරගම දේවාලයේ බක්මහා මංගල්‍ය පෙරහැරද අද රාත්‍රියේ වීථි සංචාරය කිරීමට නියමිත බවයි නෙත් නිවුස් වාර්තාකරු එන් කේ නන්දසේන පැවසුවේ.අද පෙරවරුවේ ආරම්භ වූ පුණ්‍ය කාලයේදී අනුරාධපුර ජයශ්‍රී මහා බෝ සමිදුන් වැද පුදා ගැනීමටද බොහෝ පිරිසක් පැමිණි බවයි නෙත් නිවුස් වාර්තාකරු පර්සි කුරුනේරු පැවසුවේ.වතුකරයේ ජනතාවද පුණ්‍ය කාලයේදී ආගමික වතාවත්වල නිරත වූ බවයි නෙත් නිවුස් වාර්තාකරු රංජිත් රාජපක්‍ෂ පැවසුවේ.", 
    "views": "1381", 
    "authors": [
        "එන් කේ නන්දසේන", 
        "පර්සි කුරුනේරු", 
        "රංජිත් රාජපක්‍ෂ", 
        "කමල් සූරවීර"
    ], 
    "title": "අලුත් අවුරුදු උදාවට තව හෝරා කිහිපයයි"
}
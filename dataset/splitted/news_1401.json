{
    "date": {
        "month": "04", 
        "day": "13", 
        "year": "2019"
    }, 
    "content": "සිංහල හා දෙමළ අලුත් අවුරුද්ද වෙනුවෙන් ගම්බිම් බලාගිය ජනතාව හේතුවෙන් ලංකා ගමනාගමන මණ්ඩලයට ඊයේ දිනය තුළ පමණක් වාර්තාගත ආදායමක් ලැබී තිබෙනවා.ලංකා ගමනාගමන මණ්ඩලයේ ධාවන අංශයේ නියෝජ්‍ය සාමාන්‍යාධිකාරී පී එච් ආර් ටී චන්ද්‍රසිරි නෙත් නිවුස් වෙත කියා සිටියේ ඊයේ (12) දිනයේද විශේෂ ප්‍රවාහන සේවා ක්‍රියාත්මක කළ බවයි.වෙනදාට වඩා වැඩි ගමන්වාර සංඛ්‍යාවක් ඊයේ දිනයේ ක්‍රියාත්මක කළ බවද ඔහු සඳහන් කළා.ඊයේ දිනය තුළ පමණක් දෛනික ආදායම රුපියල් මිලියන 100,ඉක්මවා ගිය බවද ඔහු ප්‍රකාශ කළා.මේ අතර ඊයේ දිනයේ දී මෙන්ම අද දිනයේ ද විශේෂ දුම්රිය ගමන්වාර ක්‍රියාවට නංවා ඇතැයි දුම්රිය දෙපාර්තමේන්තුව ද ප්‍රකාශ කළා.මගී අවශ්‍යතාව මත පෞද්ගලික බස් රථ සේවාද අද දිනයේ ක්‍රියාත්මක කරනු ඇති.", 
    "views": "1421", 
    "authors": [
        "සජිත් තිලකරත්න"
    ], 
    "title": "අවුරුද්දට පෙරම ලංගමට මිලියන 100ක ආදායමක්"
}
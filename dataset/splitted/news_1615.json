{
    "date": {
        "month": "04", 
        "day": "04", 
        "year": "2019"
    }, 
    "content": "මාකඳුරේ මදූෂ් සමග ඩුබායිහිදී අත්අඩංගුවට ගත් රංගන ශිල්පී රයන් වැන්රෝවන් ඇතුළු පස්දෙනෙකු කටුනායක ගුවන් තොටුපළේදී අද (04) අලුයම මෙරට ආරක්ෂක අංශ භාරයට ගැනුණා.ඩුබායි රාජ්‍යයෙන් පිටුවහල් කළ ඔවුන් ශ‍්‍රී ලන්කන් ගුවන් සේවයේ යූ.එල්.226 දරණ ගුවන් යානයෙන් අලුයම 05.25ට පමණ දිවයිනට පැමිණි බවයි පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර කියා සිටියේ.කටුනායක ගුවන් තොටුපළේ පිහිටි අපරාධ පරීක්ෂණ දෙපාර්තමේන්තු ඒකකය මේ වනවිට ඔවුන්ගෙන් ප‍්‍රශ්න කරමින් සිටිනවා.ඩුබායි රාජ්‍යයෙන් පිටුවහල් කළ ගායක නදීමාල් පෙරේරා,කංජිපානි ඉම්රාන් ඇතුළු පිරිසක් මීට පෙර ද අපරාධ පරීක්ෂණ දෙපාර්තමේන්තු නිලධාරීන් භාරයට ගැනුණා.අනතුරුව ගායක නදීමාල් පෙරේරා ඇතුළු කිහිපදෙනෙකු ප‍්‍රශ්ණ කිරීම්වලින් පසු නිදහස් කිරීමටයි කටයුතු කෙරුණේ.", 
    "views": "6395", 
    "authors": [
        "ඩිල්ෂාන් මඩවල"
    ], 
    "title": "මදූෂ් සමග සිටි තවත් 05ක් කටුනායකට - රංගන ශිල්පි රයනුත් පිරිස අතර"
}
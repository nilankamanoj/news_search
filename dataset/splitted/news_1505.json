{
    "date": {
        "month": "04", 
        "day": "08", 
        "year": "2019"
    }, 
    "content": "මාකඳුරේ මදූෂ් සමඟ ඩුබායිහි දී අත්අඩංගුවට පත්වීමෙන් පසු අද (08) දිනයේ මෙරටට පිටුවහල් කළ සැකකරුවන් දෙදෙනාගෙන් අපරාධ පරීක්ෂණ දෙපාර්තමේන්තුවේ නිලධාරීන් තවදුරටත් ප්‍රශ්ණ කරනවා.ඔවුන් අද අලුයම කටුනායක ගුවන් තොටුපළේදී අත්අඩංගුවට පත්වුණා.මෙලෙස අත්අඩංගුවට ගැනුණේ මොහොමඞ් නසීම් මොහොමඞ් ෆයිසර් සහ මොහොමඞ් මුෆාර් මොහොමඞ් ජබීර් යන අයයි.ඔවුන් දෙදෙනාම කොළඹ 10 ප්‍රදේශයේ පදිංචිකරුවන්.පොලිස් ආරංචි මාර්ග සඳහන් කළේ මෙම සැකකරුවන් දෙදෙනාම විවිධ අපරාධවලට සම්බන්ධ පුද්ගලයින් බවයි.ඒ අතරින් මොහොමඞ් නසීම් මොහොමඞ් ෆයිසාර් නැමැත්තා රැකියා වීසා මත එක්සත් අරාබි එමීර් රාජ්‍යයේ රැඳී සිට ඇති බවටද තොරතුරු වාර්තා වනවා.ඒ,2018 වසරේ සිටයි.සැකකරු කම්කරුවෙකු ලෙස කටයුතු කර ඇති බවටයි වාර්තා පළ වන්නේ.මාකඳුරේ මදූෂ් සමඟ ඩුබායිහි පැවැති සාදයේදී පුද්ගලයින් 31දෙනෙකු අත්අඩංගුවට ගත් අතර මේ දක්වා ඒ අතරින් 15දෙනෙකු මෙරටට පිටුවහල් කර තිබෙනවා.", 
    "views": "7151", 
    "authors": [
        "හේමන්ත කහවලගේ"
    ], 
    "title": "ඩුබායිවලින් පිටුවහල් වී අද පැමිණි දෙදෙනාගේ අපරාධ ගැන හෙළිවෙයි"
}
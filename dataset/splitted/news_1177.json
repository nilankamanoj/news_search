{
    "date": {
        "month": "04", 
        "day": "23", 
        "year": "2019"
    }, 
    "content": "දිවයිනේ ප‍්‍රදේශ රැසක සැකකටයුතු රථ වාහන සහ පාර්සල් ඇති බවට ලද තොරතුරුවලට අනුව සිදුකෙරෙනු මෙහෙයුම්වලින් කිසිදු සැකකටයුතු යමක් සොයා ගැනීමට නොහැකිවූ බවයි පොලීසිය පැවසුවා.බොහෝ ප‍්‍රදේශවල එලෙස නවතා තැබුණු රථ වාහන රැසක් සැක කටයුතු බවට පොලිසිය වෙත ඇමතුම් ලැබුණු බවයි පොලිස් මාධ්‍ය ප‍්‍රකාශක කාර්යාලය පැවසුවේ.කෙසේවෙතත් එලෙස නවතා දැමුණු බොහෝ රථ වාහන සහ යතුරු පැදිවල හිමිකරුවන් පසුව පැමිණි බවයි මෙහිදී ප‍්‍රකාශ කෙරුණේ.මේ අතර පිටකෝට්ටේ සැකකටයුතු ලෙස නවතා තිබූ මෝටර් රථයක් මිරිහාන පොලීසිය වෙත රැගෙන ගොස් තිබෙනවා.මීගමුව ප‍්‍රදේශයේ නවතා තිබූ සැකකටයුතු කුඩා ප‍්‍රමාණයේ බස් රථයක් සම්බන්ධයෙන්ද පොලීසියට ඇමතුම් ලැබී තිබුණා.පසුව එම බස් රථයද පොලිස් භාරයට ගැණුනා.මේ අතර මාර්ග දෙපස රථ වාහන නවතා තබන රියදුරන්ගෙන් පොලීසිය විශේෂ ඉල්ලීමක් කරනවා.රියදුරන් එලෙස රථ වාහන නවතා තබා යන්නේ නම් එම වාහනය තුළ හෝ පිටත පැහැදිලිව පෙනෙන ලෙස රියදුරාගේ නම සහ දුරකතන අංකය සඳහන් කරන ලෙසයි මෙහිදී ඉල්ලීමක් කෙරුණේ.", 
    "views": "4168", 
    "authors": [
        "හේමන්ත කහවලගේ"
    ], 
    "title": "නවතා තැබූ සැකකටයුතු වාහන දෙකක් පොලිස් භාරයට"
}
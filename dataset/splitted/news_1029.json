{
    "date": {
        "month": "04", 
        "day": "29", 
        "year": "2019"
    }, 
    "content": "ජනාධිපතිවරයා විසින් පොලිස්පති පූජිත් ජයසුරන්දර අනිවාර්ය නිවාඩු යවා ඇතැයි වාර්තා වනවා.පොලිස්පතිවරයාට සිය ධුරයෙන් ඉල්ලා අස්වන ලෙස ජනාධිපතිවරයා දැනුම් දුන්නද මේ දක්වා ඔහු සිය ධුරයෙන් ඉවත් වූ බවට කිසිදු නිල දැනුම්දීමක් සිදු කර නැහැ.මේ අතරතුර වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති සී.ඞී.වික‍්‍රමරත්න පත්කර තිබෙනවා.ඊට අදාළ පත්වීම් ලිපිය ජනාධිපතිවරයා අතින් ජනාධිපති කාර්යාලයේ දී අද (29) පෙරවරුවේ ලබාදුන් බවයි ජනාධිපති මාධ්‍ය ඒකකය පැවසුවේ.ආරක්ෂක අමාත්‍යංශයේ උපදේශකවරයෙකු ලෙස හිටපු පොලිස්පති එන්.කේ.ඉලංගකෝන් ද ජනාධිපතිවරයා විසින් පත්කර තිබෙනවා.", 
    "views": "5055", 
    "authors": [
        "හේමන්ත කහවලගේ"
    ], 
    "title": "පොලිස්පතිව අනිවාර්ය නිවාඩු යවා ඇතැයි වාර්තා"
}
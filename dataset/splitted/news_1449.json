{
    "date": {
        "month": "04", 
        "day": "10", 
        "year": "2019"
    }, 
    "content": "හිටපු ආරක්ෂක ලේකම් ගෝඨාභය රාජපක්ෂට එරෙහිව අමෙරිකානු අධිකරණයන්හි නඩු පවරමින් සිදු කෙරෙන ක‍්‍රියාකාරකම් ජනාධිපතිවරණයක් ඉලක්ක කර ගනිමින් සැලසුම් කළ ඒවා බවට ශ‍්‍රී ලංකා පොදුජන පෙරමුණ චෝදනා කරනවා.ඒ පිළිබද වැඩිදුරටත් අදහස් දක්වමින් පාර්ලිමේන්තු මන්ත‍්‍රී ශෙහාන් සේමසිංහ පැවසුවේ මෙම ක‍්‍රියාකාරකම් පිටුපස දෙමළ ඩයස්පෝරාවද සිටින බවයි.කොළඹ අද පැවැත් වූ මාධ්‍ය හමුවකදී ඔහු මෙම අදහස් පළ කළා.පවතින තත්වය යටතේ හිටපු ආරක්ෂක ලේකම් ගෝඨාභය රාජපක්ෂගේ සහ විපක්ෂ නායක මහින්ද රාජපක්ෂ මහතාගේ ආරක්ෂාව සහතික කළ යුතු බවද මෙහිදී ප‍්‍රකාශ කෙරුණා.උද්ගත වනඕනෑම තත්වයකට මුහුණදීමට සූදානම් බවද ශ‍්‍රී ලංකා පොදුජන පෙරමුණ වෙනුවෙන් පාර්ලිමේන්තු මන්ත‍්‍රී ශෙහාන් සේමසිංහ මෙහිදී කියා සිටියා.", 
    "views": "3288", 
    "authors": [
        "සමන්ත කුමාර", 
        "ඩිල්ෂාන් මඩවල"
    ], 
    "title": "ගෝඨාභයගේ ආරක්ෂාව තහවුරු කරන්නැයි ඉල්ලීමක්"
}
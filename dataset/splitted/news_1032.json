{
    "date": {
        "month": "04", 
        "day": "29", 
        "year": "2019"
    }, 
    "content": "පාස්කු ඉරිදා ත‍්‍රස්ත ප‍්‍රහාරය මැඩපැවැත්වීමට අපොහොසත් වීම තුළින් ආණ්ඩුව මහජනතාවගේ මූලික අයිතීන් කඩකර ඇතැයි චෝදනා කරමින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් වී තිබෙනවා.බුද්ධි තොරතුරු ලැබී තිබියදී සිදු වූ විනාශය වළක්වා ගැනීමට තිබූ නමුත් ඊට අවශ්‍ය කටයුතු බලධාරීන් විසින් සිදු නොකළ බවටයි එමගින් චෝදනා කර ඇත්තේ.මෙම පෙත්සම ගොනු කර ඇත්තේ හිටපු නීතිඥවරයෙකු වන නාගානන්ද කොඩිතුවක්කු විසිනුයි.මෙම පෙත්සමේ වගඋත්තරකරුවන් ලෙස ජනාධිපතිවරයා,අග‍්‍රාමාත්‍යවරයා,විපක්ෂ නායකවරයා,පොලිස්පතිවරයා සහ හිටපු ආරක්ෂක ලේකම්වරයා ඇතුළු 10 දෙනෙකු නම් කර තිබෙනවා.අදාළ පෙත්සම මගින් ඉල්ලා ඇත්තේ රජයේ බලධාරීන් නිසි ලෙස සිය වගකීම් ඉටු නොකිරීම සම්බන්ධයෙන් අපරාධ නීතිය අනුව කටයුතු කිරීමට නීතිපතිවරයාට නියෝගයක් නිකුත් කරන ලෙසයි.පාස්කු ඉරිදා ත‍්‍රස්ත ප‍්‍රහාරයෙන් මියගිය සහ තුවාල ලැබූවන්ට වන්දි ගෙවන ලෙස වගඋත්තරකරුවන්ට නියෝග කරන ලෙසයි අදාළ පෙත්සම මගින් ශ්‍රේෂ්ඨාධිකරණයෙන් වැඩිදුරටත් ඉල්ලා ඇත්තේ.", 
    "views": "2388", 
    "authors": [
        "අධිකරණ වාර්තාකරු"
    ], 
    "title": "ත්‍රස්ත ප්‍රහාරය ගැන බලධාරීන්ට චෝදනා කරමින් ශ්‍රේෂ්ඨාධිකරණයට මූලික අයිතිවාසිකම් පෙත්සමක්"
}
{
    "date": {
        "month": "04", 
        "day": "13", 
        "year": "2019"
    }, 
    "content": "මාකඳුරේ මදූෂ් සමඟ ඩුබායිහි දී අත්අඩංගුවට ගෙන මෙරටට පිටුවහල් කළ පිරිස සම්බන්ධයෙන් විශේෂ වාර්තාවක් නිකුත් වී තිබෙනවා.එහි අඩංගු වී ඇත්තේ ඔවුන්ගේ රුධිරයේ තිබූ මත්ද්‍රව්‍ය සම්බන්ධයෙන්.මාකඳුරේ මදූෂ් සමඟ ඩුබායිහි දී 31 දෙනෙකු අත්අඩංගුවට පත් වුණා.ඉන් 15 දෙනෙකු දැනටමත් මෙරටට පිටුවහල් කර අවසන්.ඔවුන්ගෙන් බහුතරයකගේ රුධිර සාම්පල්වල මත්ද්‍රව්‍ය තිබී ඇතැයි තහවුරු වී තිබෙනවා.එහෙත් පසුව ඩුබායි අධිකරණය බලධාරීන්ට දැනුම් දී ඇත්තේ මෙම පිරිස මත්ද්‍රව්‍ය භාවිත කර ඇත්තේ කවදාදැයි සොයා බලන ලෙසයි.එහිදී ඔවුන් මත්ද්‍රව්‍ය භාවිත කර ඇත්තේ ඩුබායි වෙත යාමට පෙර බව අනාවරණ වී තිබෙනවා.එම පිරිස ශ්‍රී ලංකාවට පිටුවහල් කිරීමට ප්‍රධාන හේතුවක් ලෙස සලකා ඇත්තේ ද ඔවුන් සම්බන්ධයෙන් නිකුත් කෙරුණු මෙම වාර්තාව බවයි වැඩිදුරටත් වාර්තා වන්නේ.", 
    "views": "2039", 
    "authors": [
        "හේමන්තකහවලගේ"
    ], 
    "title": "ඩුබායි සිට මෙරටට පිටුවහල් කල මධුෂ්ගේ සගයින් ගැන විශේෂ වාර්තාවක්"
}
{
    "date": {
        "month": "04", 
        "day": "04", 
        "year": "2019"
    }, 
    "content": "මහනුවර ශ‍්‍රී දළදා මාළිගාව ඉදිරිපිට සිදු කෙරුණු රූගත කිරීමකදී උඩරට මුල් ඇදුම අවභාවිත කළ බව කියන සිද්ධිය සම්බන්ධයෙන් වහාම සොයා බලන බව නිවාස,ඉදිකිරීම් හා සංස්කෘතික කටයුතු අමාත්‍ය සජිත් පේ‍්‍රමදාස පවසනවා.සංස්කෘතියට හානිවන පරිදි වැරදි සිදුකරනඕනෑම අයෙකුට දැඩි දඩුවම් ලබාදෙන බවයි අමාත්‍යවරයා වැඩිදුරටත් පැවසුවේ.අදාළ රූගත කිරීමේදී විදේශීය පිරිමි පුද්ගලයින් දෙදෙනෙකු උඩරට මුල් ඇදුමෙන් සැරසී සිටියා.එහිදී එක් අයෙකු නිලමේ ඇදුමෙන්ද අනෙක් තැනැත්තා ඔසරියකට සමාන ඇදුමකින්ද සැරසී සිටි බවයි නෙත් නිවුස් වාර්තාකරු පැවසුවේ.මෙම සිද්ධිය සම්බන්ධයෙන් අලවතුගොඩ සමන් දේවාලයේ බස්නායක නිලමේවරයා ඇතුළු පිරිසක් විරෝධය පළ කළා.අමාත්‍ය සජිත් පේ‍්‍රමදාස මේ සම්බන්ධයෙන් අදහස් පළ කළේ කොළඹ අද පැවැත්වූ මාධ්‍ය හමුවකදීයි.හෙට ජාතික සිනමා දිනය ලෙස ප‍්‍රකාශයට පත් කරන බවද මෙහිදී ප‍්‍රකාශ කෙරුණා.අභාවප‍්‍රාප්ත ආචාර්ය ලෙස්ටර් ජේම්ස් පීරිස් මහතාගේ සියවන ඡන්ම දිනය වෙනුවෙනුයි මෙම තීරණය ගෙන ඇත්තේ.", 
    "views": "4297", 
    "authors": [
        "දිල්ශාන් තුෂාර"
    ], 
    "title": "විදේශිකයින් මහනුවරදී සිදුකළ රූගත කිරීම ගැන විමර්ශනයක් සිදුකරනවා - ඇමති සජිත්"
}
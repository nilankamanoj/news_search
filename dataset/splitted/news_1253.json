{
    "date": {
        "month": "04", 
        "day": "19", 
        "year": "2019"
    }, 
    "content": "ජනාධිපති අපේක්ෂකත්වය සම්බන්ධයෙන් ශ්‍රී ලංකා පොදුජන පෙරමුණ ප්‍රමුඛ විපක්ෂ සන්ධානය තුළ මතභේදයක් මතු නොවන බව විපක්ෂ නායක මහින්ද රාජපක්ෂ මහතා පවසනවා.සියයට 51 කට වැඩි ඡන්ද ප්‍රතිශතයක් ලබාගත හැකි අපේක්ෂකයෙකු සිය කණ්ඩායම ජනාධිපති අපේක්ෂකයා ලෙස ඉදිරිපත් කරන බවද මහින්ද රාජපක්ෂ මහතා පෙන්වා දුන්නා.අද (19) නුවරඑළිය වලපනේ මන්දාරම් නුවර ප්‍රදේශයේ සංචාරයකට එක් වූ විපක්ෂ නායකවරයා එහිදි මාධ්‍යවේදීන් නැගූ ප්‍රශ්න වලට පිළිතුරු දෙමින් මෙම අදහස් පලකලා.විපක්ෂය තුල මතභේදයක් ඇතිවන්නේ නැහැ.අපේ අවසන් තීරණය ගත්තට පස්සේ.ජනතාව බුද්ධිමත්.ජනතාව දන්නවා.මේ රටේ ජනතාවට වතුර නැහැ,ජලය නැහැ.අඩුම තරමේ මේ වතුකරයේ ජනතාව ඉල්ලපු රු.1000 වැටුප අවුරුද්දට කලින් දෙන්න මේ ආණ්ඩුවට බැරි වුනා.අපේ කාලයේ ඉල්ලපු ගැන දුන්නා.දැන් වතුකරයේ ජනතාවට සිතන්න කාලය ඇවිත් තියෙන්නේ,විපක්ෂ නායකවරයා කියා සිටියා.ආණ්ඩු මාරුවක් සම්බන්ධයෙන් පසුගිය පලවූ වාර්තා සම්බන්ධයෙන්ද මාධ්‍යවේදීන් විපක්ෂ නායකවරයාගෙන් විමසීමක් කළා.ඔව් මම හිතන්නේ එහෙම කුමන්ත්‍රණයක් ගිහිල්ලා තියෙනවා එක්සත් ජාතික පක්ෂය තුලම.පස්සේ ඒක හෙළිවෙලා දැන් ඒ අය තුලම මතගැටුමක් බවට පත්වෙලා තියෙනවා.අපේ කිසිම සම්බන්ධයක් නැහැ ආණ්ඩු මාරු කිරීම සම්බන්ධයෙන්,විපක්ෂ නායකවරයා පිළිතුරු ලබා දෙමින් ප්‍රකාශ කර සිටියා.", 
    "views": "1928", 
    "authors": [
        "රංජිත් රාජපක්ෂ - හැටන්"
    ], 
    "title": "පොහොට්ටුවේ ජනපති අපේක්ෂකයා ගැන මතභේද නැහැ - මහින්ද කියයි (PHOTOS)"
}
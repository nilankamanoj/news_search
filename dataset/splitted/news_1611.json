{
    "date": {
        "month": "04", 
        "day": "04", 
        "year": "2019"
    }, 
    "content": "හෙට (05) පැවැත්වෙන අයවැය 03වන වර කියවීමේ ඡන්ද විමසීමේදී කටයුතු කරන ආකාරය සම්බන්ධයෙන් අවසන් තීරණයක් ගැනීම සඳහා ශ‍්‍රි ලංකා නිදහස් පක්ෂයේ මන්තී‍්‍ර කණ්ඩායම අද (04) පස්වරුවේ රැස්වනවා.පාර්ලිමේන්තු මන්තී‍්‍ර ලසන්ත අලගියවන්න නෙත් නිවුස් වෙත කියා සිටියේ පාර්ලිමේන්තු සංකීර්ණයේදී අද පස්වරුවේ රැස්වී ඒ පිළිබඳ අවසන් තීරණයක් ගන්නා බවයි.කෙසේවෙතත් අයවැය 03වන වර කියවීමේ ඡන්ද විමසීමේදී කටයුතු කළ යුතු ආකාරය සම්බන්ධයෙන් තීරණය කිරීම සඳහා ශ‍්‍රී ලංකා නිදහස් පක්ෂ මන්තී‍්‍ර කණ්ඩායම ඉකුත් අගහරුවාදා ද රැස්වුණා.එහිදී අවසන් එකගතාවකට එළඹීමට නොහැකි වූ බවයි පක්ෂ මහ ලේකම් පාර්ලිමේන්තු මන්තී‍්‍ර දයාසිරි ජයසේකර කියා සිටියේ.මේ අතර ශ‍්‍රී ලංකා නිදහස් පක්ෂය අයවැයට විරුද්ධව ඡන්දය භාවිත නොකරන්නේ නම් නව දේශාපලන සන්ධානයක් ගොඩ නැගීම සඳහා ඔවුන් සමග පවත්වන සාකච්ඡාවලින් වහාම ඉවත් විය යුතු බව ඒකාබද්ධ විපක්ෂය පවසනවා.එහි තරුණ පාර්ලිමේන්තු මන්තී‍්‍රවරුන් ඒ සම්බන්ධයෙන් විපක්ෂ නායක මහින්ද රාජපක්ෂ මහතාට දැනුම් දී ඇති බවයි දේශපාලන ආරංචි පැවසුවේ.", 
    "views": "4369", 
    "authors": [
        "හර්ෂිකා සංජීවනී", 
        "ලහිරු කපුගේ"
    ], 
    "title": "ශ්‍රීලනිපය අද ගන්නා තීරණය මත පොදුජන පෙරමුණ ගතයුතු තීන්දුවක් ගැන මහින්දව දැනුවත් කෙරේ"
}
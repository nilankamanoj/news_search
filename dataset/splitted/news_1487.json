{
    "date": {
        "month": "04", 
        "day": "09", 
        "year": "2019"
    }, 
    "content": "ගෝඨාභය රාජපක්ෂට එරෙහිව නඩු ගොනු කර ඇති බවට වන නිවේදනයන් භාරදුන් අයුරු දැක්වෙන ඡායාරූපයක් මේ වන විට සමාජ ජාල මාධ්‍ය වෙත නිකුත් වී තිබෙනවා.හිටපු ආරක්ෂක ලේකම් ගෝඨාභය රාජපක්ෂට එරෙහිව අමෙරිකාවේදී නඩු පැවරිම සම්බන්ධයෙන් වන නිවේදනයන් මේ දක්වා ඔහුගේ අතට ලැබි නොමැති බවට මීට පෙර වාර්තා පළ වුණා.මේ සම්බන්ධයෙන් හිටපු ආරක්ෂක ලේකම්වරයාගේ මාධ්‍ය ප්‍රකාශක මිලින්ද රාජපක්ෂ මීට පෙර ප්‍රකාශ කර සිටියේ නඩු පැවරිමක් සිදුකර ඇති බවට දැන ගන්න ලැබුනත් ඒ සම්බන්ධයෙන් වන කිසිඳු නිවේදනයක් මේ දක්වා ලැබි නැති බවයි.නඩු පැවරූ බව කිව්වත් කැලිෆෝනියාවේදී නිවේදනයන් භාරදී නැහැ : ගෝඨාභයගේ ලේකම් කියයි(09-04-2019 09:04) හිටපු ආරක්ෂක ලේකම් ගෝඨාභය රාජපක්ෂට එරෙහිව අමෙරිකාවේදී නඩු පැවරිම සම්බන්ධයෙන් වන නිවේදනයන් මේ දක්වා ඔහුගේ අතට ලැබි නොමැති බවට වාර්තා වනවා.ඉන්ටර්නැෂනල් ටෲත් ඇන්ඞ් ජස්ටිස් ප්‍රොජෙක්ට් නම් රාජ්‍ය නොවන සංවිධානය එක් නඩුවක්ද මාධ්‍යවේදි ලසන්ත වික්‍රමතුංගගේ ඝාතනය සම්බන්ධයෙන් ඔහුගේ දියණිය තවත් නඩුවක්ද වශයෙන් හිටපු ආරක්ෂක ලේකම්වරයාට එරෙහිව මෙම නඩු දෙක පවරා ඇති බව සදහන්.එම නඩු පැවරිම සම්බන්ධයෙන් වන නිවේදනයන් කැලිෆෝනියාවේදී හිටපු ආරක්ෂක ලේකම්වරයා වෙත භාරදී ඇති බව මාධ්‍ය වාර්තා කර සිටියා.කෙසේ වුවත් මේ සම්බන්ධයෙන් හිටපු ආරක්ෂක ලේකම්වරයාගේ මාධ්‍ය ප්‍රකාශක මිලින්ද රාජපක්ෂ ප්‍රකාශ කර සිටියේ නඩු පැවරිමක් සිදුකර ඇති බවට දැන ගන්න ලැබුනත් ඒ සම්බන්ධයෙන් වන කිසිඳු නිවේදනයක් මේ දක්වා ලැබි නැති බවයි.ඇතැම් මාධ්‍යවල සඳහන් වන පරිදි කැලිෆෝනියා ප්‍රාන්තයේ සාප්පු සංකීර්ණයකදී හිටපු ආරක්ෂක ලේකම්වරයාට එම නඩු පැවරිමට අදාල නිවේදනයන් භාරදීමක් සිදුවී නොමැති බවයි මිලින්ද රාජපක්ෂ වැඩිදුරටත් සඳහන් කර සිටියේ.එමෙන්ම අමෙරිකාවේ සංචාරයේ නියුතු ගෝඨාභය රාජපක්ෂ මේ වනවිට රැඳී සිටින්නේ නෙවාඩා ප්‍රාන්තයේ බව ඔහු සඳහන් කර සිටියා.සිය අමෙරිකානු සංචාරය නිමා කරමින් හිටපු ආරක්ෂක ලේකම්වරයා ලබන සිකුරාදා යළි දිවයිනට ළඟා වීමට නියමිතයි.", 
    "views": "5836", 
    "authors": [
        "දිනුක් හේවාවිතාරණ"
    ], 
    "title": "නඩු ගොනු කර ඇති බවට වන නිවේදනයන් භාරදුන් අයුරු දැක්වෙන ඡායාරූපයක් නිකුත් වෙයි (PHOTOS)"
}
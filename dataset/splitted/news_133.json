{
    "date": {
        "month": "06", 
        "day": "06", 
        "year": "2019"
    }, 
    "content": "සුඩානය ඇතුළු රටවල සාම සාධක හමුදා සඳහා ශී‍්‍ර ලංකා භට පිරිස් යැවීම තවදුරටත් ප‍්‍රමාද වන ලකුණු පළ වී ඇතැයි වාර්තා වනවා.ඒ ඔවුන් සම්බන්ධයෙන් ලබාදිය යුතු මානව හිමිකම් වාර්තා මෙතෙක් නොලැබීම හේතුවෙන්.මේ වනවිට සාමසාධක මෙහෙයුම්වල නිරත ශී‍්‍ර ලංකා භට කණ්ඩායමේ නියමිත කාලය ජූලි පළමු වැනිදායින් අවසන් වීමට නියමිතයි.ඒ වෙනුවෙන් අනියුක්ත කිරීම සඳහා 69 දෙනෙකුගෙන් යුත් කණ්ඩායමක් දැනටමත් තෝරාගෙන අවසන්.කෙසේවෙතත් ඔවුන් අදාළ මෙහෙයුම් සඳහා එක්කර ගැනීම සම්බන්ධයෙන් තවදුරටත් පැහැදිලි තීරණයක් නොමැති බවයි වාර්තා වන්නේ.ඔවුන්ට මෙතෙක් නියමිත වීසා පවා ලැබී නොමැති බව අනාවරණ වුණා.සුඩානයට අමතරව යේමනය ඇතුළු තවත් රටවල් කිහිපයක සාමසාධක මෙහෙයුම් සඳහා එක් වීමට ශී‍්‍ර ලංකා භට කණ්ඩායම්වලට අවස්ථාව ලැබී ඇති බවයි වාර්තා වන්නේ.මීට පෙරද සුඩානයේ සාම සාධක මෙහෙයුම්වල නිරත ශී‍්‍ර ලංකා භට කණ්ඩායම ඩාෆුර්හී මෙහෙයුම් සඳහා අනියුක්ත කිරීමට තීරණය කර තිබුණද නියමිත පරිදි මානව හිමිකම් වාර්තා නොලැබීම හේතුවෙන් එම කටයුතුවලට බාධා එල්ල වුණා.", 
    "views": "3032", 
    "authors": [
        "හේමන්ත කහවලගේ"
    ], 
    "title": "ශී‍්‍ර ලංකා භට පිරිස් යැවීම තවදුරටත් ප‍්‍රමාද වෙයි"
}
{
    "date": {
        "month": "05", 
        "day": "02", 
        "year": "2019"
    }, 
    "content": "පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් ජනාධිපතිවරයා සහ නීතිපතිවරයා අතර අද (02) විශේෂ සාකච්ඡාවක් පැවැත්වීමට නියමිතයි.ඒ,ත‍්‍රස්ත ප‍්‍රහාරය සම්බන්ධයෙන් සොයා බැලීමට පත් කළ විශේෂ පර්යේෂණ මණ්ඩලය ජනාධිපතිවරයා වෙත ලබාදුන් අතුරු වාර්තාවට අදාළවයි.එම වාර්තාවේ සඳහන් කරුණු පිළිබඳ නීතිපතිවරයා සමග සාකච්ඡා කර අවශ්‍ය ක‍්‍රියාමාර්ග ගැනීමටයි ජනාධිපතිවරයා තීරණය කර ඇත්තේ.ශ්‍රේෂ්ඨාධිකරණ විනිසුරු විජිත් කේ.මළල්ගොඩගේ සභාපතීත්වයෙන් යුත් ත‍්‍රිපුද්ගල මෙම විශේෂ පරීක්ෂණ මණ්ඩලය ඉකුත් 22 වැනිදා සිය කටයුතු ආරම්භ කළා.ඒ යටතේ හිටපු ආරක්ෂක ලේකම් හේමසිරි ප‍්‍රනාන්දු සහ අනිවාර්ය නිවාඩු යැවූ පොලිස්පති පූජිත් ජයසුන්දරගෙන් ද ප‍්‍රකාශ සටහන් කර ගත්තා.උසස් රාජ්‍ය නිලධාරීන් ගණනාවකගෙන් ද මෙම පරීක්ෂණ මණ්ඩලය ප‍්‍රකාශ සටහන් කරගෙන ඇති බවයි ජනාධිපති මාධ්‍ය අංශය පැවසුවේ.කෙසේවතත් මෙම විශේෂ පරීක්ෂණ මණ්ඩලය මේ දක්වා අගරදගුරු මැල්කම් කාදිනල් රංජිත් හිමිපාණන්ගෙන් කරුණු විමසා නොමැති බවයි වාර්තා පළ වන්නේ.", 
    "views": "1916", 
    "authors": [
        "තරංග රුක්ෂාන් ජයසේකර"
    ], 
    "title": "ජනපති සහ නීතිපති අතර අද විශේෂ සාකච්ඡාවක්"
}
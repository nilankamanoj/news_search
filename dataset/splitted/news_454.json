{
    "date": {
        "month": "05", 
        "day": "23", 
        "year": "2019"
    }, 
    "content": "රට වෙලා ගනිමින් ඇති අන්තවාදී කි‍්‍රයා පරාජය කිරීම සඳහා ඉදිරි කාලයේදී කලබල නොවී ඉතා ඉවසීමෙන් කටයුතු කළ යුතු බව බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් පවසනවා.උන්වහන්සේ මේ බව පැවසුවේ ජනාධිපති සමාව යටතේ අද පස්වරුවේ නිදහස හිමිවීමෙන් පසු රුක්මල්ගම ධර්මවිජයාලෝක විහාරස්ථානයට පැමිණිමෙන් අනතුරුව මාධ්‍ය වෙත අදහස් දක්වමින්.මේ,එහිදී වැඩිදුරටත් අදහස් දැක්වූ පූජ්‍ය ගලගොඩඅත්තේ ඥාණසාර හිමියන්.ගලගොඩඅත්තේ ඥාණසාර හිමියන් නිදහස ලබා පිටව යයි (UPDATE) (PHOTOS)23-05-2019 17:57ජනාධිපති සමාව ලැබූ ගලගොඩඅත්තේ ඥාණසාර හිමියන් වැලිකඩ බන්ධනාගාරයෙන් පිටව ගොස් තිබෙනවා.රටේ ආරක්ෂක තත්ත්වය සැලකිල්ලට ගනිමින් ගලගොඩඅත්තේ ඥාණසාර හිමියන් වැලිකඩ ප්‍රධාන පිවිසුමෙන් නොව වෙනත් මාර්ගයකින් බන්ධනාගාරයෙන් පිටව ගොස් ඇති බවයි වාර්තා වන්නේ.මේ වන විට උන්වහන්සේ කෝට්ටේ ඉත්තෑපානේ මහනායක ස්වාමින් වහන්සේ බැහැ දැකීම සදහා කොට්ටාවේ රුක්මල්ගම විහාරස්ථානයට වැඩම කර ඇති බවයි වාර්තා වන්නේ.බන්ධානාගාර කොමසාරිස් ජනාධිපති සමාව දීමේ ලිපිය රැගෙන බන්ධනාගාර රෝහලට යයි(23-05-2019 17:50)පූජ්‍ය ගලගොඩඅත්තේ ඥාණසාර හිමියන්ට ජනාධිපති සමාව ලබාදීමේ ලිපිය රැගෙන බන්ධනාගාර කොමසාරිස් ජෙනරාල්වරයා මිට සුළු මොහොතකට පෙර බන්ධනාගාර රෝහල වෙත යාම සදහා බන්ධනාගාර දෙපාර්තමේන්තු මුලස්ථානයෙන් පිටත් වී තිබෙනවා.මේ වන විට උන්වහන්සේව පිළිගැනීම සදහා ගිහි පැවිදි විශාල පිරිසක් වැලිකඩ බන්ධනාගාරය ඉදිරිපිටට රැස්වී සිටින බවයි අප වාර්තාකරු සදහන් කර සිටියේ.ඥණසාර හිමියන් නිදහස් කිරීමට අදාළ නියෝගය ලැබෙයි(23-05-2019 17:37)පූජ්‍ය ගලගොඩ අත්තේ ඥණසාර හිමියන් නිදහස් කිරීමට අදාළ නියෝගය බන්ධනාගාර කොමසාරිස් ජනරාල්වරයාට ලැබී ඇති බව වාර්තාවනවා.උන්වහන්සේ නිදහස් වන අවස්ථාව දැක බලා ගැනීමට මේ වන විට වැලිකඩ බන්ධනාගාරය ඉදිරිපිට විශාල පිරිසක් රැස්ව තිබෙනවා.", 
    "views": "6106", 
    "authors": [
        "ප්‍රනීත් කරුණාරත්න", 
        "නිශාන් ද සිල්වා", 
        "දිනුක් හේවාවිතාරණ", 
        "සමීර වීරකෝන්", 
        "මිලින්ද රොද්‍රිගු"
    ], 
    "title": "ඉවසීමෙන් කටයුතු කරන්න - නිදහස ලැබූ ඥාණසාර හිමියන්ගෙන් ඉල්ලීමක්(UPDATE) (PHOTOS)"
}
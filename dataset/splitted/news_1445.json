{
    "date": {
        "month": "04", 
        "day": "11", 
        "year": "2019"
    }, 
    "content": "තමන් යටතේ ලැබී ඇති මාධ්‍ය නිදහස ඊළඟට බිහිවන විකල්ප චරිතයෙන් එලෙසින්ම අපේක්ෂා නොකරන්නැයි ජනාධිපති මෛත‍්‍රීපාල සිරිසේන මහතා සියලූ මාධ්‍යවේදින්ට පෙන්වා දෙනවා.ජනාධිපතිවරයා මෙම සිහිකැඳවීම සිදුකළේ කොළඹ බන්ඩාරණායක සම්මන්ත‍්‍රණ ශාලාවේ ඊයේ (10) පැවති 2018 ජනාධිපති මාධ්‍ය සම්මාන උළලේදීයි.ලැබී ඇති මාධ්‍ය නිදහස සාදාචාරාත්මකව භාවිත කරන්නැයි මාධ්‍යවේදීන්ගෙන් මෙහිදී ඉල්ලීමක් ද කෙරුණා.මේ අතර මෙම සම්මාන උළලේ දී වසරේ ප‍්‍රශස්තතම ගවේෂණාත්මක රේඩියෝ වැඩසටහන ලෙස නෙත් එෆ්.එම්.බැලුම්ගල ජනාධිපති සම්මානයෙන් පිදුම් ලැබුවා.නෙත් එෆ්.එම්.බැලුම්ගල වැඩසටහන මීට පෙර ද අවස්ථා ගණනාවක දී සම්මාන රැසකින් පිදුම් ලැබුවා.ජාතික මෙන්ම ජාත්‍යන්තර සම්මාන ද,මහජන කැමැත්ත අනුව පිරිනැමුණු සම්මාන ද ඒ අතර වීම විශේෂත්වයක්.මේ අතර ඊයේ පැවති 2018 ජනාධිපති මාධ්‍ය සම්මාන උළලේදී වසරේ ප‍්‍රශස්තතම ප‍්‍රවෘත්ති වාර්තාව ඉදිරිපත් කිරීම සඳහා නෙත් නිවුස් වෙනුවෙන් තරංග රුක්ෂාන් ජයසේකර ද නිර්දේශ වුණා.නෙත් එෆ් එම් බැලුම්ගලට ජනාධිපති සම්මානයක්", 
    "views": "3294", 
    "authors": [
        "මහේෂ් චතුරංග"
    ], 
    "title": "ඊළඟට බිහිවන විකල්ප චරිතය ගැන ජනපතිගෙන් ප්‍රකාශයක්"
}
{
    "date": {
        "month": "06", 
        "day": "10", 
        "year": "2019"
    }, 
    "content": "කටුනායක බණ්ඩාරනායක ජාත්‍යන්තර ගුවන් තොටුපළ තුළ ක්‍රියාත්මක කරමින් තිබූ ආරක්ෂක පියවරයන් කීපයක් අද (10) දහවල් 12.00 සිට ලිහිල් කර ඇති බව ගුවන් තොටුපළ කාර්යය භාර නිලධාරීවරයා සදහන් කර සිටියා.ඒ අනුව ගුවන් තොටුපළ වෙත පිටත්වීම සහ පැමිණීම වෙනුවෙන් පැමිණෙන එක් ගුවන් මගියෙකුට තමන් සමග අමුත්තන් දෙදෙනෙකුට ගුවන් තොටුපළ පිටත්වීමේ හෝ පැමිණීමේ පර්යන්ත වල ඇති ලොබිය වෙත පිවිසීමට අවසර ලබා දී තිබෙනවා.මීට පෙර ආරක්ෂක හේතූන් මත ගුවන් මගීන්ට හැර වෙනත් කිසිවෙකුට ගුවන් තොටුපළ පර්යන්ත ගොඩනැගිලි තුළ පිහිටි ලොබියන් වෙත ඇතුළුවීම අත්හිටුවා තිබුනා.ඊට අමතරව ගුවන් තොටුපළ තුළ පිහිටි පිටත්වීමේ දොරටුවද අද දහවල් සිට යළිත් විවෘත කර ඇති බවද ගුවන් තොටුපළ කාර්යය භාර නිලධාරීවරයා වැඩිදුරටත් සදහන් කර සිටියා.රටේ සහ විශේෂයෙන්ම ගුවන් තොටුපළ පිළිබඳව ආරක්ෂක අංශය සිදු කළ සමාලෝචනයන්,විශ්ලේෂණයන් සහ නිරීක්ෂණ මෙම තීරණ ගැනීම සදහා ඉවහල් වී තිබේ.මෙම ආරක්ෂක ගැටළු ඇති වීමට පෙර ගුවන් මගීන් වෙනුවෙන් පිටත්වීමේ සහ පැමිණීමේ ආලින්දයන් වෙත සීමාකිරීමකින් තොරව ප්‍රවේශ පත්‍ර මිලදී ගෙන අමුත්තන්ට පිවිසීමට හැකියාව සලසාදී තිබුනා.", 
    "views": "1983", 
    "authors": [
        "ටී.කේ.ජී.කපිල - කටුනායක"
    ], 
    "title": "අද සිට කටුනායක ගුවන්තොටුපළට ඇතුළුවීමේදී සහනයක්"
}
{
    "date": {
        "month": "05", 
        "day": "06", 
        "year": "2019"
    }, 
    "content": "කොටුව 03වන හරස්වීදියෙන් පසුගියදා සොයා ගත් කඩු මෙරටට ගෙන්වා ඇත්තේ පානදුර ප‍්‍රදේශයේ ප‍්‍රකට ව්‍යාපාරිකයෙකු බව අනාවරණ වී තිබෙනවා.ඔහු මෙරටට කඩු 3,000ක් ගෙනැවිත් ඇති බවටයි ආරක්ෂක අංශ සැක පළ කරන්නේ.ඒ,කෘෂිකාර්මික කටයුතු සඳහා බවට පවසමින්.ඒ සම්බන්ධයෙන් වැඩිදුර විමර්ශන සිදුවන බවයි පොලීසිය පැවසුවේ.මේ අතර පානදුර කෙසෙල්වත්ත ගිම්පත ප‍්‍රදේශයේ නිවාසවලට ඉකුත් සමයේ කිසියම් පිරිසක් ගල් ගැසීමේ සිද්ධිය සම්බන්ධයෙන් ද තොරතුරු හෙළි කර ගෙන තිබෙනවා.ඒ සදහා පොලිස් නිල සුනඛයින්ද යොදා ගත් අතර පානදුර උතුර පොලිසියේ ස්ථානාධිපතිවරයාගේ උපදෙස් මත එහි අපරාධ අංශයේ ස්ථානාධිපති ඇතුළු නිලධාරීන් පිරිසක් සිවිල් ඇඳුමින් සැරසී සිදුකල විමර්ශනයේදී අනාවරණ කර ගෙන ඇත්තේ ප‍්‍රදේශයේ තරුණයින් පිරිසක් ඊට සම්බන්ධ බවයි.පසුව ඔවුන්ට අවවාද කර මුදා හැර ඇති බව පොලීසිය ප‍්‍රකාශ කළා.මේ අතර ප්‍රදේශයේ ආරක්ෂාවට යුධ හමුදා භට පිරිස්ද යොදා ඇති බවයි වාර්තා වන්නේ.", 
    "views": "5751", 
    "authors": [
        "හේමන්ත කහවලගේ"
    ], 
    "title": "මෙරටට ගෙනා කඩු තුන්දහස ගැන තවදුරටත් පරීක්ෂණ"
}
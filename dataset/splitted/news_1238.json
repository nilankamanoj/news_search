{
    "date": {
        "month": "04", 
        "day": "20", 
        "year": "2019"
    }, 
    "content": "මැලේසියාවේ ක්වාලාලම්පුර් සිට කොළඹ කටුනායක ගුවන් තොටුපළට පැමිණි ශ්‍රී ලන්කන් ගුවන් සේවයට UL-315 ගුවන් යානය මත්තල ගුවන් තොටුපළට හරවා යැවීමට ගුවන් තොටුපළ බලධාරින් අද (20) පියවර ගනු ලැබුවා.ඒ කටුනායක ප්‍රදේශයට බලපා ඇති අයහපත් කාලගුණික තත්ත්වය හේතුවෙන්.මත්තල ගුවන් තොටුපළට මෙම ගුවන් යානය සවස 5 ට පමණ ගොඩබැස්වූ බවයි එම ගුවන් තොටුපළේ ප්‍රකාශකයෙක් සඳහන් කර සිටියේ.කටුනායක ගුවන් තොටුපළ අවට ප්‍රදේශයේ කාලගුණය යහපත් අතට හැරුණු වහාම එම ගුවන් යානය යළි කටුනායක ගුවන් තොටුපළ දක්වා ගමන් ඇරඹීම සඳහා අවශ්‍ය කරනු ලබන අමතර ඉන්ධන සැපයීම මේ වන විට සිදුකර අවසන් බවයි එම ප්‍රකාශකයා වැඩිදුරටත් සඳහන් කර සිටියේ.", 
    "views": "2148", 
    "authors": [
        "දිනුක් හේවාවිතාරණ"
    ], 
    "title": "මැලේසියාවේ සිට පැමිණි ගුවන් යානයක් මත්තලට හරවා යවයි"
}
{
    "date": {
        "month": "04", 
        "day": "30", 
        "year": "2019"
    }, 
    "content": "නැගෙනහිර පළාත් ආණ්ඩුකාර එම් එල් ඒ එම් හිස්බුල්ලාට අයත් කාන්තන්කුඩි ප්‍රදේශයේ පිහිටි ගොඩනැගිල්ලක් පොලිසිය සහ යුද හමුදාව එක්ව අද (30) පරීක්ෂාවට ලක් කළා.එහි තිබී ටී 56 පතරොම් 48ක් සොයා ගැණුනු බවයි ආරක්ෂක අංශ අනාවරණ කළේ.මෙය වෙනත් ආයතනයක කාර්යාලයක් පවත්වාගෙන යාම සඳහා මීට මාස කිහිපයකට පෙර කුළියට ලබාදී තිබූ ගොඩනැගිල්ලක්.සිද්ධිය සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ඇති බවද ආරක්ෂක අංශ පැවසුවා.කාන්තන්කුඩි ප්‍රදේශයේ අද සිදු කළ සෝදිසි මෙහෙයුම්වල දී සැක කටයුතු පුද්ගලයින් 23 දෙනෙකු අත්අඩංගුවට ගෙන තිබෙනවා.ඒ අතර වීසා නොමැතිව මෙරට රැඳී සිටි ඉන්දීය ජාතිකයින් 05 දෙනෙකු ද වනවා.එම සැකකරුවන් කාත්තන්කුඩි ප්‍රදේශයට පැමිණ ඇත්තේ මුස්ලිම් පල්ලියක ඉදිකිරීම් කටයුතු සඳහායි.", 
    "views": "2301", 
    "authors": [
        "හේමන්ත කහවලගේ"
    ], 
    "title": "හිස්බුල්ලාට අයත් ගොඩනැගිල්ලකින් ටී 56 උණ්ඩ සොයාගැනේ"
}
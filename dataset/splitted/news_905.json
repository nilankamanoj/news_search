{
    "date": {
        "month": "05", 
        "day": "04", 
        "year": "2019"
    }, 
    "content": "පාස්කු ඉරිදා සිදුවූ බෝම්බ පිපිරීම්වලින් පසු සීගිරිය නැරඹීම සදහා පැමිණෙන දෙස් විදෙස් සංචාරකයින් සීග‍්‍ර ලෙස අඩු වී තිබෙනවා.ඒ හේතුවෙන් සීගිරිය ප‍්‍රදේශයේ සංචාරක මගපෙන්වන්නන්,ති‍්‍රරෝද රථ රියදුරන්,සංචාරක හෝටල් පවත්වාගෙන යන්නන් ඇතුළු බොහෝ පිරිසකගේ දෛනික ආදායම් දැඩි ලෙස පහත වැටී ඇති බවයි නෙත් නිවුස් වාර්තාකරු පැවසුවේ.සාමාන්‍ය දිනක සීගිරිය නැරඹීම සදහා විදේශීය සංචාරකයන් 1500 ත් 2000 ත් අතර පිරිසක් පැමිණියා.එය පසුගිය දින කිහිපයේදී සියයත් දෙසියයත් අතර දක්වා පහත වැටුණු බවයි මධ්‍යම සංස්කෘතික අරමුදලේ ව්‍යාපෘති කළමණාකරු අනුර නිශාන්ත පැවසුවේ.ඓතිහාසික සීගිරි පර්වතයේ ආරක්‍ෂාව තර කිරීමටද පියවර ගෙන ඇති බවයි මධ්‍යම සංස්කෘතික අරමුදලේ ව්‍යාපෘති කළමණාකරු අනුර නිශාන්ත වැඩිදුරටත් සදහන් කළේ.", 
    "views": "2026", 
    "authors": [
        "කාංචන කුමාර", 
        "අශෝක එරමිණිගම්මන", 
        "ලහිරු කපුගේ"
    ], 
    "title": "සීගිරියේ ආරක්ෂාව තර කෙරේ"
}
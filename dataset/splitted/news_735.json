{
    "date": {
        "month": "05", 
        "day": "11", 
        "year": "2019"
    }, 
    "content": "සියලු බෞද්ධ දහම් පාසල් හෙට දිනයේ ආරම්භ කෙරෙන බව බෞද්ධ කටයුතු දෙපාර්තමේන්තුව පවසනවා.දහම් පාසල් කටයුතු පිළිබඳ කොමසාරිස් එච් එම් ජී කුමාරි පැවසුවේ විහාරස්ථානවල ආරක්ෂාව පිළිබඳ අවශ්‍ය පියවර ගන්නා ලෙස සමස්ත ලංකා ශාසනාරක්ෂක බලමණ්ඩලය හා බෞද්ධ කටයුතු කොමසාරිස් ජනරාල්වරයා විසින් සියලු විහාරස්ථාන වෙත ලිඛිතව දැනුම් දෙන බවයි.මේ අතර රජයේ පාසල්වල ප්‍රාථමික අංශය සඳහා දෙවන වාරය ලබන සඳුදා ආරම්භ කෙරෙන බවයි අධ්‍යාපන අමාත්‍යාංශය පැවසුවේ.,මේ අතර විශ්ව විද්‍යාලවල ආරක්ෂක තත්ත්වය සම්බන්ධයෙන් උපකුලපතිවරයා සෑහීමකට පත් වන්නේ නම් ලබන සඳුදා දිනයෙන් පසු අධ්‍යයන කටයුතු ආරම්භ කළ හැකි බවයි විශ්ව විද්‍යාල ප්‍රතිපාදන කොමිෂන් සභාව නිවේදනය කළේ.", 
    "views": "1382", 
    "authors": [
        "මහේෂ් චතුරංග"
    ], 
    "title": "සියලු බෞද්ධ දහම් පාසල් හෙට ආරම්භ කෙරේ"
}
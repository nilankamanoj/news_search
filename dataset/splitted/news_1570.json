{
    "date": {
        "month": "04", 
        "day": "05", 
        "year": "2019"
    }, 
    "content": "මහ බැංකු බැඳුම්කර වංචාව සම්බන්ධයෙන් අත් අඩංගුවට ගෙන රක්ෂිත බන්ධනාගාරයේ සිටි පර්පෙචුවෙල් ට්‍රෙෂරීස් සමාගම් සමුහයේ සභාපති ජෙෆ්රි ජෝෂප් ඇලෝසියස්,මහ බැංකුවේ හිටපු නියෝජ්‍ය අධිපති පී.සමරසිරි ඇතුළු පස්දෙනෙකු ඇප මත මුදාහැරීමට කොළඹ ප්‍රධාන මහෙස්ත්‍රාත් අධිකරණය අද (05) නියෝග කළා.ඒ අනුව පර්පෙචුවෙල් ට්‍රෙෂරීස් සමාගම් සමුහයේ සභාපති ජෙෆ්රි ජෝෂප් ඇලෝසියස් මහතා සහ මහ බැංකුවේ හිටපු නියෝජ්‍ය අධිපති පී සමරසිරි යන අය රුපියල් ලක්ෂයක මුදල් ඇප සහ ලක්ෂ 20 බැගින් වූ ශරීර ඇප දෙකක් මත මුදාහැරීමට ප්‍රධාන මහෙස්ත්‍රාත් ලංකා ජයරත්න මෙනවිය නියෝග කළා.පර්පෙචුවල් ට්‍රෙෂරිස් සමාගමේ අධ්‍යක්ෂකවරුන් ලෙසට කටයුතු කළපුෂ්පමිත්‍ර ගුණවර්ධන,චිත්‍රා රංජන් හුලුගල්ල සහ මුතුරාජා සුරේන්ද්‍රන් යන අය ලක්ෂ 10 බැගින් වු ශරීර ඇප දෙකක් මත මුදාහැරීමට මහේස්ත‍්‍රාත්වරිය නියෝග කරනු ලැබූ අතර ඔවුන්ගේ විදේශ ගමන් ද තහනම් කිරීමට මහේස්ත‍්‍රාත්වරිය නියෝග කළා.සැකකරුවන්ට එරෙහි චෝදනා ලියාපදිංචි සුරැකුම් සහ ස්කන්ධ ආඥා පනත යටතේ ඉදිරිපත් කර තිබුණු අතර සැකකරුවන් අධිකරණය මගහරින බවට,සාක්ෂිකරුවන්ට බලපෑම් කරන බවට හෝ මහජන කැලඹීමක් ඇති වන බවට කරුණු අනාවරණය නොවන බැවින් ඔවුන් ඇප මත මුදාහැරීමට නියෝග කරන බව මහේස්ත‍්‍රාත්වරිය දැනුම් දෙන ලදී .වැඩිදුර මහෙස්ත්‍රාත් පරීක්ෂණ අප්‍රේල් 30 දා ට කල් තබන ලදී .", 
    "views": "3307", 
    "authors": [
        "අධිකරණ වාර්තාකරු"
    ], 
    "title": "ජෙෆ්රි ඇලෝසිය ඇතුළු බැඳුම්කර වංචා සිද්ධියේ පස් දෙනෙකුට ඇප"
}
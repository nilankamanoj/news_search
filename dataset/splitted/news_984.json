{
    "date": {
        "month": "05", 
        "day": "01", 
        "year": "2019"
    }, 
    "content": "පාස්කු ඉරිදා ප‍්‍රහාර මාලාව සම්බන්ධයෙන් සොයා බැලීම සඳහා පත් කළ විශේෂ පරීක්‍ෂණ මණ්ඩලය,හිටපු ආරක්‍ෂක ලේකම් හේමසිරි ප‍්‍රනාන්දු සහ අනිවාර්ය නිවාඩු යැවූ පොලිස්පති පූජිත් ජයසුන්දරගෙන් ප‍්‍රකාශ ලබාගෙන තිබෙනවා.එම පරීක්‍ෂණ මණ්ඩලය වැඩ කටයුතු ආරම්භ කළේ ඉකුත් 22 වැනිදායි.තවත් උසස් රාජ්‍ය නිලධාරීන් ගණනාවකගෙන් පරීක්‍ෂණ මණ්ඩලය මේ වනවිටත් ප‍්‍රකාශ සටහන් කර ගෙන ඇති බවයි ජනාධිපති මාධ්‍ය අංශය නිවේදනය කළේ.තවත් පුද්ගලයින් ගණනාවකගෙන් ප‍්‍රකාශ ලබාගැනීමට නියමිත බවද ජනාධිපති මාධ්‍ය අංශය සඳහන් කළා.ශ්‍රේෂ්ඨාධිකරණ විනිසුරු විජිත් මලල්ගොඩගේ සභාපතිත්වයෙන් පත්කර ඇති එම පරීක්‍ෂණ මණ්ඩලයට විශ‍්‍රාමික පොලිස්පති එන්.කේ.ඉලංගකෝන් සහ විශ‍්‍රාමික අමාත්‍යාංශ ලේකම් පත්මසිරි ජයමාන්න ඇතුළත් වනවා.", 
    "views": "1298", 
    "authors": [
        "හේමන්ත කහවලගේ"
    ], 
    "title": "පාස්කු ඉරිදා ප‍්‍රහාර මාලාව ගැන 'විශේෂ පරීක්ෂණ මණ්ඩලය' නිලධාරීන් ගණනාවකගෙන් ප්‍රකාශ ගනී"
}
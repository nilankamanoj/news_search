{
    "date": {
        "month": "04", 
        "day": "03", 
        "year": "2019"
    }, 
    "content": "මත්ද්‍රව්‍ය වැටලීම් සහ මත් මර්දන වෙනත් මෙහෙයුම්වල නිරත වී සිටින නිලධාරීන්ගේ ජීවිත ආරක්ෂාව සහ ඔවුන්ගේ පවුල්වල ආරක්ෂාව වෙනුවෙන් නව වැඩපිළිවෙලක අවශ්‍යතාව ජනාධිපති මෛත‍්‍රීපාල සිරිසේන මහතා අවධාරණය කරනවා.දියුණු නව තාක්ෂණික උපකරණ නිලධාරීන්ට ලබාදීම ද එහි එක් පියවරක් විය යුතු බවයි ජනාධිපතිවරයා පැවසුවේ.මත්ද්‍රව්‍ය වැටලීම් සහ මත් මර්දන වෙනත් මෙහෙයුම්වල නිරත වූ නිලධාරීන් ඇගයීම වෙනුවෙන් කොළඹ අද පැවති උත්සවයකදී ජනාධිපතිවරයා මෙම කරුණු දැක්වූවා.මත් මර්දන වැඩසටහන ස`දහා සක‍්‍රීය දායකත්වයක් ලබාදෙමින් සිටින යුද,ගුවන්,නාවික යන ත‍්‍රිවිධ හමුදාවන්ගේ සහ රාජ්‍ය නිලධාරීන්ගේ සේවය මෙහිදී අගය කෙරුණා.රට වැසියන් සියලූ දෙනාද මත් මර්දන වැඩසටහන සමග අත්වැල් බැදගෙන සිටීම සුබ පෙරනිමිත්තක් බවයි ජනාධිපතිවරයා කියා සිටියේ.මේ අතර මතින් නිදහස් රටක් වෙනුවෙන් බක්මහ දිවුරුම ලබාදීම රටපුරා අද සිදු කෙරුණා.ජාතික උත්සවය පැවැත්වුණේ ජනාධිපතිවරයාගේ සහ අග‍්‍රාමාත්‍යවරයාගේ ද සහභාගීත්වයෙන් කොළඹ නිදහස් චතුරස‍්‍රයේදීයි.ඊට සමගාමීව රට පුරා පොලිස් ස්ථාන,දිස්ත‍්‍රික් ලේකම් කාර්යාල සහ පාසල් ඇතුළු රාජ්‍ය ආයතනවල ද බක්මහ දිවුරුම ලබාදීම වෙනුවෙන් චාම් උත්සව සංවිධාන කර තිබුණා.", 
    "views": "3340", 
    "authors": [
        "ඩිල්ෂාන් මඩවල"
    ], 
    "title": "මත මඩින නිලධාරීන්ගේ ආරක්ෂාව වෙනුවෙන් ජනපතිගෙන් නව සැලසුම්"
}
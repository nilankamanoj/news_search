{
    "date": {
        "month": "04", 
        "day": "15", 
        "year": "2019"
    }, 
    "content": "ජනාධිපතිවරණයට පෙර දේශපාලන ක්ෂේත්‍රයේ යළි පෙරළියක් ඇතිවන බවට පළවන වාර්තා වල කිසිඳු සත්‍යතාවක් නොමැති බව එක්සත් ජාතික පක්ෂය පවසනවා.එහි නියෝජ්‍ය සංවිධායක,අමාත්‍ය අජිත් පී පෙරේරා පැවසුවේ සම්මත ක්‍රමවේදවලින් තොරව යළි එවැනි වෙනසක් සිදු කිරීමට ගොස් ජනාධිපතිවරයා රටට හානියක් කරනු ඇතැයි විශ්වාස නොකරන බවයි.ජනාධිපතිවරණයට පෙර දේශපාලන පෙරළියක් සිදුවන බවට පළවන වාර්තා සම්බන්ධයෙන් නෙත් නිවුස් ශ්‍රී ලංකා නිදහස් පක්ෂයේ ජ්‍යෙෂ්ඨ දේශපාලනඥයෙකු වන පාර්ලිමේන්තු මන්ත්‍රී කුමාර වෙල්ගමගෙන් ද විමසීමක් කළා.මන්ත්‍රීවරයා පැවසුවේ 113ක බහුතරයක් ලබා ගැනීමට නොහැකි අවස්ථාවක කුමන දේශපාලන පෙරළි සිදු කළ ද ඒවායෙන් පලක් නොවන බවයි.ඉදිරි ජනාධිපතිවරණයට පෙර දේශපාලන ක්ෂේත්‍රයේ යළි පෙරළියක් සිදුවිය හැකි බවට බොහෝ දෙනා අතර රාවයක් පැවතුණා.ඇතැම් මාධ්‍ය වාර්තා කර තිබුණේ බොහෝ දුරට එය අප්‍රේල් 15වනදා,එනම් අද දිනයේ සිදුවිය හැකි බවටයි.", 
    "views": "2012", 
    "authors": [
        "දිල්ශාන් තුෂාර"
    ], 
    "title": "ජනාධිපතිවරණයට පෙර දේශපාලන පෙරළියක් නැහැ : එජාප ඇමතිවරයෙක් කියයි"
}
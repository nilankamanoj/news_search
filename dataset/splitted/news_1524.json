{
    "date": {
        "month": "04", 
        "day": "07", 
        "year": "2019"
    }, 
    "content": "හිටපු ආරක්ෂක ලේකම් ගෝඨාභය රාජපක්ෂ අමෙරිකානු පුරවැසිභාවය ඉවත් කර ගැනීම සඳහා අවශ්‍ය ලියකියවිලි මෙරට පිහිටි අමෙරිකානු තානාපති කාර්යාලය වෙත භාර දී තිබෙනවා.මාර්තු මස 06 වැනිදා මෙම ලියකියවිලි අමෙරිකානු තානාපති කාර්යාලය වෙත භාර දී ඇති බවයි වාර්තා වුණේ.අමෙරිකානු පුරවැසිභාවය අහෝසි කර ගැනීමේ මෙම කි‍්‍රයාවලිය සඳහා මාසයත්,මාස එකහමාරත් අතර කාලයක් ගත වනු ඇති.ඒ බව මෙරට පිහිටි අමෙරිකානු තානාපති කාර්යාලය හිටපු ආරක්ෂක ලේකම්වරයා වෙත ලිපියක් මගින් දන්වා එවීමට නියමිත බවයි වාර්තා වන්නේ.හිටපු ආරක්ෂක ලේකම් ගෝඨාභය රාජපක්ෂ අමෙරිකානු පුරවැසිභාවය ඉවත් කර ගැනීමට කටයුතු කර ඇත්තේ ජනාධිපතිවරණයක් සඳහා උණුසුමක් ඇති පසුබිමකයි.ඔහු ඉදිරි ජනාධිපතිවරණයට ඉදිරිපත් වීමට නියමිත බව ශ‍්‍රී ලංකා පොදුජන පෙරමුණේ මන්තී‍්‍රවරුන් රැසක්ම මේ වනවිට ඉඟි පළ කර තිබෙනවා.හිටපු ආරක්ෂක ලේකම් ගෝඨාභය රාජපක්ෂ මේ වනවිට අමෙරිකාවට ගොස් සිටිනවා.", 
    "views": "6290", 
    "authors": [
        "සජිත් තිලකරත්න"
    ], 
    "title": "ගෝඨාගේ පුරවැසිභාවය ඉවත් කර ගැනීමේ ලියකියවිලි මෙරට පිහිටි අමෙරිකානු තානාපති කාර්යාලයට යයි"
}
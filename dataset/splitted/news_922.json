{
    "date": {
        "month": "05", 
        "day": "03", 
        "year": "2019"
    }, 
    "content": "සායින්දමරදු ප්‍රදේශයේ පිහිටි සුනාමි ගම්මානයේ ත්‍රස්ත සංවිධානයකට අයත් සාමාජිකයින් පිරිසක් සැගවී සිටින බවට තොරතුරු ලබාදුන් පොලිසියේ කොස්තාපල්වරයාව සැරයන් නිලයට උසස් කොට ඔහුට රුපියල් ලක්ෂ පහක ත්‍යාග මුදලක් ලබාදීමට පියවර ගත් බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කර සිටිනවා.ඊට අමතරව ත්‍රස්තවාදීන් සම්බන්ධයෙන් තොරතුරු ලබා දුන් පොලිස් නිලධාරීන් දෙදෙනෙකුට රුපියල් ලක්ෂ පහ බැගින් සහ මුස්ලිම් ජාතිකයින් තිදෙනෙකුට රුපියල් මිලියනය බැගින් ත්‍යාග මුදල් පිරිනැමීමට අවශ්‍ය පියවර ගෙන ඇති බවයි මෙහිදී පොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියේ.මේ අතර ජාඇළ,උදම්විට ප්‍රදේශයේ වානේ කම්බි නිෂ්පාදනය කරන කර්මාන්ත ශාලාවක තිබී ඊයේ සොයාගත් කාලතුවක්කු උණ්ඩ අතර ජීව උණ්ඩ 409 ක් තිබූ බවයි පොලිස් මාධ්‍ය ප්‍රකාශකවරයා පැවසුවේ.ත්‍රිවිධ හමුදා මාධ්‍ය ප්‍රකාශකවරුන්ද මෙම මාධ්‍ය හමුවට එක්ව සිටියා.දිවයින පුරා ක්‍රියාත්මක කෙරුණු සෝදිසි මෙහෙයුම් සම්බන්ධයෙන් කරුණු දැක්වූ යුද හමුදා මාධ්‍ය ප්‍රකාශක බි්‍රගේඩියර් සුමිත් අතපත්තු.ගුවන් හමුදාව ක්‍රියාත්මක කළ සෝදිසි මෙහෙයුම් සම්බන්ධයෙන් කරුණු දැක්වූ ගුවන් හමුදා මාධ්‍ය ප්‍රකාශක ගෲප් කපිතාන් ගිහාන් සෙනෙවිරත්න.නාවික හමුදාවද තවදුරටත් සෝදිසි මෙහෙයුම්වල නිරත වනවා.ඒ පිළිබද කරුණු දැක්වූ නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර.", 
    "views": "5895", 
    "authors": [
        "මහේෂ් චතුරංග"
    ], 
    "title": "සායින්දමරදු ත්‍රස්තවාදීන් ගැන ඔත්තුව දුන් පොලිස් කොස්තාපල් සැරයන් නිලයට : ඔත්තු දුන් මුස්ලිම් වැසියන්ට මුදල් ත්‍යාග"
}
{
    "date": {
        "month": "04", 
        "day": "10", 
        "year": "2019"
    }, 
    "content": "හිටපු ආරක්ෂක ලේකම් ගෝඨාභය රාජපක්ෂට එරෙහිව ජාත්‍යන්තර මානව හිමිකම් කි‍්‍රයාකාරිනියක් වන යස්මින් සූකා ද අදහස් පළ කර තිබෙනවා.ඒ,ලන්ඩන් නුවර පැවැති මාධ්‍ය හමුවකදීයි.එහිදී ඇය ප‍්‍රකාශ කර ඇත්තේ ගෝඨාභය රාජපක්ෂට එරෙහිව තවත් චෝදනා ඇත්දැයි සොයා බැලිය යුතු බවයි.ඒ අනුව විදේශ රටක හෝ ජීවත් වන කිසියම් වින්දිතයෙකු වන්නේ නම් සිදුවූ අසාධාරණයට එරෙහිව නඩු පවරන ලෙසටයි යස්මින් සූකා මෙහිදී ප‍්‍රකාශ කර ඇත්තේ.හිටපු ආරක්ෂක ලේකම් ගෝඨාභය රාජපක්ෂට එරෙහිව අමෙරිකානු අධිකරණයක ඉකුත් දා නඩුවක් ද ගොනු කරනු ලැබුවා.ඒ,ඝාතනයට ලක්වූ මාධ්‍යවේදී ලසන්ත වික‍්‍රමතුංගගේ දියණිය විසින්.මේ අතරතුර ඉන්ටර්නැෂනල් ටෲත් ඇන්ඞ් ජස්ටිස් ප්‍රොජෙක්ට් හෙවත්,ජාත්‍යන්තර සත්‍ය හා යුක්තිය ව්‍යාපෘතිය ද ප‍්‍රකාශ කළේ ගෝඨාභය රාජපක්ෂට එරෙහිව අමෙරිකානු අධිකරණයක තවත් නඩුවක් ගොනු කර ඇති බවයි.වධහිංසාවට ලක්වූවකු ලෙස හඳුන්වා දෙන රෝයි සමතානම් නැමැති දෙමළ ජාතිකයෙකු වෙනුවෙන් මෙම නඩුව පැවරූ බවයි එම ව්‍යාපෘතිය පවසන්නේ.එවැනි කිසියම් හෝ තවත් වින්දිතයින් සිටීනම් ජාත්‍යන්තර සත්‍ය හා යුක්තිය ව්‍යාපෘතිය සමග එක්වන ලෙසට ද ජාත්‍යන්තර මානව හිමිකම් කි‍්‍රයාකාරිනියක් වන යස්මින් සූකා වැඩිදුරටත් ප‍්‍රකාශ කර තිබෙනවා.මේ අතර ශ‍්‍රී ලංකාවේ තත්ත්වය සම්බන්ධයෙන් ජාත්‍යන්තර සත්‍ය හා යුක්තිය ව්‍යාපෘතිය විශේෂ නිවේදනයක් ද නිකුත් කර තිබෙනවා.එහි දැක්වෙන්නේ යුද සමයේ සහ පශ්චාත් යුද සමයේ මෙරට සිදුවූ සිද්ධීන් පිළිබඳ තමන් සොයා බැලීමක් සිදු කරන බවයි.ශ‍්‍රී ලංකාවේ මානව හිමිකම් කඩවූ බවට දැක්වෙන නඩු 04ක් ඔවුන් විසින් දැනටමත් චිලී,බ‍්‍රසීලය,පේරු සහ කොලොම්බියා යන රටවල ගොනු කරනු ලැබ තිබෙනවා.ඒ,හිටපු රාජ්‍ය තාන්ති‍්‍රක නිලධාරියෙකු ද වන යුද හමුදාවේ හිටපු මේජර් ජෙනරාල්වරයෙකුට එරෙහිවයි.ජාත්‍යන්තර සත්‍ය හා යුක්තිය ව්‍යාපෘතියට ඍජු දායකත්වය ලබා දෙන්නේ ශ‍්‍රී ලංකාවට එරෙහිව හඬ නගන යස්මින් සූකා බව නෙත් නිවුස් කළ සොයා බැලීමකදී අනාවරණ වුණා.අදාළ ව්‍යාපෘතිය දකුණු අපි‍්‍රකාව පාදක කර ගනිමින් කි‍්‍රයාත්මක වනවා.", 
    "views": "4640", 
    "authors": [
        "හේමන්ත කහවලගේ"
    ], 
    "title": "ශ‍්‍රී ලංකාවට එරෙහිව හඬ නගන 'යස්මින් සූකා' ගෝඨා ට එරෙහිව එක් වන්නැයි කියයි"
}
{
    "date": {
        "month": "04", 
        "day": "13", 
        "year": "2019"
    }, 
    "content": "අද (13) උදෑසන කොළඹ කොටුවෙන් ගමන් ආරම්භ කළ සියලු දුම්රිය,මගීන්ගෙන් පිරී තිබුණු බව කොළඹ කොටුව දුම්රිය ස්ථාන අධිකාරී පියල් විජේසිරි පවසනවා.අලුයම 05.55ට බදුල්ල බලා ධාවනය වූ දුම්රිය සහ උදෑසන 07.05ට බදුල්ල බලා ධාවනය වූ විශේෂ දුම්රිය සඳහා වැඩි මගීන් පිරිසක් කොළඹ කොටුව දුම්රිය ස්ථානයට පැමිණ සිටි බවයි ඔහු කියා සිටියේ.අද උදෑසන සිට මේ දක්වා වැඩිම පිරිසක් ගමන් කර ඇත්තේ ද උඩරට මාර්ගයේ ධාවනය වන දුම්රියවලිනුයි.ඒ අනුව පෙරවරු 09ට බදුල්ල දක්වා අතිරේක දුම්රියක් ද ධාවනයට එක් කිරීමටයි කටයුතු කෙරුණේ.උදෑසන 06යි 35ට යාපනය බලා ගමන් ආරම්භ කළ යාල්දේවි දුම්රිය ද අද දිනයේ මගීන්ගෙන් පිරි තිබුණා.", 
    "views": "2857", 
    "authors": [
        "සජිත් තිලකරත්න"
    ], 
    "title": "කොළඹ කොටුව දුම්රිය ස්ථානයත් මගීන්ගෙන් පිරෙයි - බදුල්ලට තවත් අතිරේක දුම්රියක්"
}
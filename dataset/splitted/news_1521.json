{
    "date": {
        "month": "04", 
        "day": "07", 
        "year": "2019"
    }, 
    "content": "මෙරට සංචාරයක නිරතව සිටින එක්සත් ජාතීන්ගේ සංවිධානයේ වද හිංසා වැළැක්වීම් සඳහා වූ නියෝජිත කණ්ඩායම වව්නියාවේ ආරක්ෂක හමුදා කඳවුරු,පොලිස් ස්ථාන සහ බන්ධනාගාරය නිරීක්ෂණය කර තිබෙනවා.වව්නියාව පුන්තෝට්ටම් ප්‍රදේශයේ ස්ථාපිත හිටපු එල් ටී ටී ඊ සාමාජිකයින් පුනරුත්ථාපනය කිරීමේ මධ්‍යස්ථානයක් ද ඔවුන් නිරීක්ෂණය කළ බවයි නෙත් නිවුස් වාර්තාකරු සඳහන් කළේ.සිව් දෙනෙකුගෙන් යුත් මෙම කණ්ඩායම යාපනය සහ මුලිතිව් යන ප්‍රදේශවල ද සංචාරයන්හි නිරත වුණා.ඉකුත් 02 වනදා මෙරටට පැමිණි ඔවුන් ලබන 12 වනදා දක්වා ශ්‍රී ලංකාවේ රැඳී සිටීමට නියමිතයි.එහිදී මෙරට රාජ්‍ය නිලධාරීන්,මානව හිමිකම් කොමිසම හා සිවිල් සංවිධාන සමඟ ද සාකච්ඡා කිරීමට නියමිතයි.එක්සත් ජාතීන්ගේ සංවිධානයේ ඉකුත්දා පැවති සැසිවාරයක දී වද හිංසා වැළැක්වීම සඳහා වූ එක්සත් ජාතීන්ගේ අනුකමිටුව විසින් කණ්ඩායමක් මෙරටට එවීමට තීරණය කළා.මේ අතර ඉන්දීය ආරක්ෂක ලේකම් සංජේ මිත්‍රා දෙදින නිල සංචාරයක් සඳහා අද (07) පස්වරුවේ දිවයිනට පැමිණියා.ඔහු මෙරට රැඳී සිටින කාලය තුළ රජයේ සහ ආරක්ෂක අංශ ප්‍රධානීන් හමුවී සාකච්ඡා කිරීමට නියමිතයි.", 
    "views": "4883", 
    "authors": [
        "මාධව කුලසූරිය -වවුනියාව"
    ], 
    "title": "වද හිංසා සොයන විදේශීය කණ්ඩායමක් උතුරේ හමුදා කඳවුරු තුළට"
}
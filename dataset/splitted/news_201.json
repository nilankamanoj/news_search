{
    "date": {
        "month": "06", 
        "day": "02", 
        "year": "2019"
    }, 
    "content": "පාර්ලිමේන්තු මන්ත්‍රි පුජ්‍ය අතුරලියේ රතන හිමියන් විසින් උපවාසය සිදුකරනු ලබන ස්ථානය අසල එක්රැස්වී සිටින මහජනතාව අතර සැකකටයුතු ලෙස සිටි පුද්ගලයෙකු පොලිසිය විසින් අත්අඩංගුවට ගෙන තිබෙනවා.එලෙස අත්අඩංගුවට ගෙන ඇත්තේ මුස්ලිම් ජාතිකයෙක් බවයි වාර්තා වන්නේ.අද (02) සවස රතන හිමියන් විසින් උපවාසය සිදුකරන ස්ථානය අසල රැස්වී සිටින සංඝයා වහන්සේලා පිරිත් සජ්ජායනා කරමින් සිටියදි අත්අඩංගුවට ගනු ලැබූ පුද්ගලයාද එම ස්ථානයේ සිටි සාමාන්‍ය වැසියන් අතරට වී වැදගෙන සිටින අයුරු එක් පුද්ගලයෙකු නිරීක්ෂණය කර තිබෙනවා.එම පුද්ගලයා අදාළ සැකකටයුතු පුද්ගලයාව දන්නා හඳුනන අයෙක් වන අතර ඔහු මුස්ලිම් ජාතිකයෙක් වන බැවින් අසල සිටි පිරිසකට හා පොලිසියට ඒ පිළිබඳව දැනුවත් කර ඇති බවයි අප නෙත් නිවුස් වාර්තාකරු සදහන් කර සිටියේ.පසුව පොලිසිය විසින් ඔහුගෙන් ප්‍රශ්න කිරීමට සැරසෙනවාත් සමග ඔහු එම ස්ථානයෙන් එතැනින් ඉවත්ව ගොස් ඇති අතර,පසුව ශ්‍රී දළදා මාලිගාවේ පත්තිරිප්පුව ආසනනයේදී පොලිසිය හා තරුණ පිරිසක් විසින් එක්ව ඔහුව අල්ලා ගැනීමට සමත්ව තිබෙනවා.පොලිසිය විසින් අදාළ සැකකටයුතු පුද්ගලයාව පරික්ෂා කිරීමේදී ඔහුගේ මුදල් පසුම්බියේ තිබී සිංහල නමකින් යුත් රියදුරු බලපත්‍රයක් සොයා ගෙන ඇති අතර වැඩිදුර ප්‍රශ්න කිරීමේදී ඔහු කියා ඇත්තේ තමන් ඉස්ලාම් ආගමෙන් ඉවත්වී බෞද්ධාගමට එක්වූ බවයි.ඔහුගේ ප්‍රකාශයන් සම්බන්ධයෙන් ඇතිවූ සැකය හේතුවෙන් පොලිසිය විසින් එම පුද්ගලයාව මේ වන විට අත්අඩංගුවට ගෙන ඇති බවයි නෙත් නිව්ස් වාර්තාකරු වැඩිදුරටත් සදහන් කර සිටියේ.", 
    "views": "12", 
    "authors": [
        "කමල් සුරවීර - මහනුවර"
    ], 
    "title": "රතන හිමියන්ගේ උපවාසය සිදුකරන ස්ථානයට පැමිණ සිටි සැකකටයුතු අයෙක් අත්අඩංගුවට"
}
{
    "date": {
        "month": "05", 
        "day": "21", 
        "year": "2019"
    }, 
    "content": "හිටපු නියෝජ්‍ය පොලිස්පති වාස් ගුණවර්ධන,ඔහුගේ පුත් රවිදු වාස් ගුණවර්ධන ඇතුලු 6 දෙනෙකු තමාට එරෙහි මරණ දඩුවම අභියෝගයට ලක් කරමින් ගොනු කළ අභියාචන පෙත්සම සැප්තැම්බර් මස 18 දා සිට ඔක්තෝම්බර් මස 4 දා කාලය තුළ විභාගයට ගැනීමට ශ්‍රේෂ්ඨාධිකරණය අද (21) නියෝග කළා.මෙම පෙත්සම ගොණුකර ඇත්තේ 2013 වසරේදී කෝටිපති ව්‍යාපාරිකයකු වු මොහොමඞ් සියාම් පැහැරගෙන ගොස් ඝාතනය කිරීම සම්බන්ධයෙන් කොළඹ මහාධිකරණයෙන් නියම කළ මරණ දඩුවමට අදාළවයි.ඊට අදාළ නඩුව විනිසුරු සිසිර ද ආබෲ ප්‍රමුඛ පංච පුද්ගල විනිසුරු මඩුල්ලක් ඉදිරියේ අද කැදවනු ලැබුවා.විනිසුරු මඩුල්ලේ සාමාජිකයකු වන විනිසුරු විජිත් මලල්ගොඩ,ජනාධිපති කොමිෂන් සභාවක විමර්ශන සදහා සහභාගි වන බැවින් නඩු විභාගය කල් දැමූ බවයි නෙත් නිවුස් වාර්තාකරු පැවසුවේ.", 
    "views": "1373", 
    "authors": [
        "අධිකරණ වාර්තාකරු"
    ], 
    "title": "මරණ දඩුවමට එරෙහිව වාස් ගුණවර්ධන ගොණු කළ පෙත්සම විභාගයට ශ්‍රේෂ්ඨාධිකරණය දින නියම කරයි"
}
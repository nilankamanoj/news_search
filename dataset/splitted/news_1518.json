{
    "date": {
        "month": "04", 
        "day": "07", 
        "year": "2019"
    }, 
    "content": "මේ වනවිට පැවැත්වෙන සුපර් ෆෝර් පළාත් ක්‍රිකට් තරගාවලියේ සංවිධාන කටයුතු සම්බන්ධයෙන් ගැටළුකාරී තත්වයක් පවතින බව ගාල්ල කණ්ඩායමේ නායක ලසිත් මාලිංග පවසනවා.ශ්‍රී ලංකා ක්‍රිකට් ආයතනය මෙම තරගාවලිය සංවිධාන කරන්නේ එළඹෙන ලෝක කුසලාන ක්‍රිකට් තරගාවලියට ශ්‍රී ලංකා කණ්ඩායම ද තෝරා ගැනීමේ අපේක්ෂාවෙන්.මේ,එම තරගාවලිය පිළිබඳ මාලිංග දැක්වූ අදහසයි.මේ ක්‍රියාවලිය හොදයි.නමුත් තරගයක් අතර වාරයේදී ලබා දෙන විවේකය මදියි.අපි සෙල්ලම් කරන්නේ උෂ්ණත්වය සෙල්සියස් අංශක 38-40 ත් අතර තියෙන්නේ.අද අපි තරගයක් සෙල්ලම් කරලා ආපහු හෙට යන්න ඕනේ නුවරට එහෙ අනිද්දා තියෙන තරගයට ක්‍රීඩා කරන්න.මේක ක්‍රීඩකයින්ට දරා ගන්න අමාරුයි.නිකම් තරගාවලියක් තියනවා කියන පළියට සංවිධානය කරන්නේ නැතුව මනා සංවිධානයක් සහ කාලසටහනක් ඇතුව තරගාවලියක් සංවිධානය කරනවානම් එකෙන් හොද දෙයක් ලබා ගන්න පුළුවන් යැයි ඔහු සඳහන් කර සිටියා.මේ අතර පළාත් ක්‍රිකට් තරගාවලියේ මූලික වටයේ තරග 02ක් හෙට පැවැත්වෙනවා.දඹුල්ල සහ මහනුවර යන කණ්ඩායම් ද,කොළඹ සහ ගාල්ල යන කණ්ඩායම් ද එහිදී තරග වැදීමට නියමිතයි.", 
    "views": "8161", 
    "authors": [
        "කසුන් කැලුම්"
    ], 
    "title": "ලෝක කුසලානයට ක්‍රීඩකයින් තෝරන තරගාවලිය ගැන මාලිංගගේ විරෝධය"
}
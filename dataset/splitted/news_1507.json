{
    "date": {
        "month": "04", 
        "day": "08", 
        "year": "2019"
    }, 
    "content": "වෘත්තීය සමිති කිහිපයක් මේ වනවිට ගැටළු කිහිපයක් මුල් කර ගනිමින් වෘත්තීය සමිති ක්‍රියාමාර්ග ආරම්භ කර තිබෙනවා.හෙද,අතුරු වෛද්‍ය සහ පරිපූරක සේවා ඇතුළු සෞඛ්‍ය සේවයේ වෘත්තීය සමිති 16ක් සංකේත වැඩවර්ජනයක් ආරම්භ කළේ අද (08) උදෑසන 07.00ටයි.රෝහල් රැසක ක්‍රියාත්මක මෙම වැඩවර්ජනය හේතුවෙන් රෝගී සත්කාරක සේවාවලට බලපෑම් එල්ල වී ඇති බවයි නෙත් නිවුස් වාර්තාකරුවන් සඳහන් කළේ.හෙද වර්ජනයක් ක්‍රියාත්මක වුවද කොළඹ ජාතික රෝහලේ කටයුතු ද සාමාන්‍ය පරිදි සිදුවන බව නෙත් නිවුස් කළ සොයා බැලීමකදී අනාරවණ වුණා.කෙසේවෙතත් හෙද,පරිපූරක,අතුරු වෛද්‍ය සේවා ඒකාබද්ධ බල මණ්ඩලයේ සම කැඳවුම්කරු සමන් රත්නප්‍රිය ඊට ප්‍රතිචාර දක්වමින් සඳහන් කළේ මේ වනවිට කොළඹ ජාතික රෝහලේ සියලු සේවා කටයුතු අඩාල වී ඇති බවයි.මේ අතර රිජ්වේ ආර්යා ළමා රෝහල,ද සොයිසා කාන්තා රෝහල,කාසල් වීදියේ කාන්තා රෝහල සහ පිළිකා රෝහලේ මෙම වර්ජනය ක්‍රියාත්මක වන්නේ නැහැ.බලධාරීන් පවතින ගැටලු සඳහා විසඳුම් ලබා දිය යුතු බවයි හෙද,පරිපූරක,අතුරු වෛද්‍ය සේවා ඒකාබද්ධ බල මණ්ඩලයේ සම කැඳවුම්කරු සමන් රත්නප්‍රිය නෙත් නිවුස් වෙත පැවසුවේ.මේ අතර රාජ්‍ය හා පළාත්,රාජ්‍ය සේවා උපාධිධාරීන් ද ඉල්ලීම් කිහිපයක් මුල් කර ගනිමින් අද දිනයේ අසනීප නිවාඩු වාර්තා කරමින් සේවයෙන් ඉවත් වුණා.ඒ සම්බන්ධයෙන් අදහස් දැක්වූ සංවර්ධන නිලධාරී සේවා සංගමයේ සභාපති චන්දන සූරියආරච්චි සඳහන් කළේ වසර 26ක් තිස්සේ සිය ඉල්ලීම්වලට විසඳුම් ලබා නොදුන් සියලු බලධාරීන් මෙම තත්ත්වයට වගකිව යුතු බවයි.මේ අතර දුම්රිය රියදුරන් ද හෙට (09) මධ්‍යම රාත්‍රියේ සිට දින 02ක වැඩවර්ජනයක් ආරම්භ කිරීමටයි දැනට සැලසුම් කර ඇත්තේ.තම ඉල්ලීම් සඳහා මෙතෙක් කිසිඳු ප්‍රතිචාරයක් නොලැබුණු බැවින් වර්ජනය ස්ථිර බව දුම්රිය එන්ජින් රියදුරන්ගේ සංගමයේ ලේකම් ඉන්දික දොඩන්ගොඩ පවසනවා.", 
    "views": "5662", 
    "authors": [
        "තරංග රුක්ෂාන්", 
        "ලහිරු කපුගේ"
    ], 
    "title": "හෙට සිට දින 02ක් දුම්රිය වර්ජනයක්"
}
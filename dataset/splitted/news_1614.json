{
    "date": {
        "month": "04", 
        "day": "04", 
        "year": "2019"
    }, 
    "content": "මහජන උපයෝගීතා කොමිසමේ ක‍්‍රියාකාරීත්වය පිළිබඳ කැබිනට් මණ්ඩලයේදී සාකච්ඡා වී තිබෙනවා.මෙම කොමිසම සම්බන්ධයෙන් ඉදිරියේදී දැඩි තීන්දුවක් ගන්නා බවයි ජනාධිපති මෛත‍්‍රීපාල සිරිසේන මහතා එහිදී ප‍්‍රකාශ කර ඇත්තේ.වත්මන් විදුලි අර්බුදය සම්බන්ධයෙන් මහජන උපයෝගීතා කොමිසමේ අධ්‍යක්‍ෂ ජනරාල්වරයා වගකිව යුතු බවද ඔහු කටයුතු කරමින් සිටින්නේ සෙසු අදහස්වලට ඇහුම්කන් නොදෙමින් හිතුවක්කාරී ලෙස බවද ජනාධිපතිවරයා ප‍්‍රකාශ කර තිබෙනවා.ඒ අනුව ඔහු එම ධුරයෙන් ඉවත් කළ යුතු බවටයි ජනාධිපතිවරයා යෝජනා කර ඇත්තේ.ඒ සඳහා පියවර නොගන්නේ නම් ඉදිරියේ දී පැවැත්වෙන කැබිනට් රැස්වීම් සඳහා සහභාගී වීමද තමන්ගේ හෘද සාක්ෂියට විරුද්ධ බවද ජනාධිපතිවරයා ප‍්‍රකාශ කර තිබෙනවා.මෙම අවස්ථාවේදී විදුලි බල අමාත්‍ය රවී කරුණානායක ප‍්‍රකාශ කර ඇත්තේ අධ්‍යක්‍ෂ ජනරාල්වරයා ඉවත් කිරීමට හැකියාව ඇත්තේ මහජන උපයෝගීතා කොමිසන් සභාවටම පමණක් බවයි.මේ අතර ඇති වී තිබෙන විදුලි අර්බුදය සම්බන්ධයෙන් මහජන උපයෝගීතා කොමිසන් සභාව ද වගකිව යුතු බවට ලංකා විදුලිබල මණ්ඩලයේ ඉංජිනේරු සංගමය චෝදනා කරනවා.තමන් විසින් ලබාදුන් ජනන සැලැස්ම සඳහා අනුමැතිය ලබාදීම මහජන උපයෝගීතා කොමිසන් සභාව විසින් අනවශ්‍ය ලෙස ප‍්‍රමාද කළ බවද සාම්පූර් බලාගාරය ඉදිකිරීමට ඔවුන් අවසර නොදීමද මෙම විදුලි අර්බුදයට හේතුවක් බවද ලංකා විදුලිබල මණ්ඩලයේ ඉංජිනේරුවරුන් පැවසුවා.", 
    "views": "6141", 
    "authors": [
        "හේමන්ත කහවලගේ"
    ], 
    "title": "හිතුවක්කාරී ලෙස තනතුරේ කටයුතු කරන්නෙක් ගැන ජනපති දැඩි තීන්දුවක් ගන්න සූදානම් වෙයි"
}
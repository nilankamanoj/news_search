{
    "date": {
        "month": "04", 
        "day": "03", 
        "year": "2019"
    }, 
    "content": "ඉදිරියේදී වරින්වර හෝ ජල සැපයුම බිඳවැටිය හැකි බවට ජාතික ජලසම්පාදන හා ජලාපවාහන මණ්ඩලය පවසනවා.ඒ,අඹතලේ ජලපවිත‍්‍රාගාරයේ තවදුරටත් නඩත්තු කටයුතු සිදුවීම සහ වරින්වර සිදුවන විදුලි කප්පාදුව හේතුවෙන්.මෙම තත්ත්වය හමුවේ ඇතැම් ප‍්‍රදේශවල ජල පරිභෝජනය ඉහළ යාම හේතුවෙන් සෙසු ප‍්‍රදේශවලට ජල සැපයුම ලබා දීමේදී ගැටලූ ඇතිවිය හැකි බවයි මණ්ඩලයේ සභාපති කේ.ඒ.අන්සාර් පැවසුවේ.ඉකුත් සති අන්තයේ කොළඹ ප‍්‍රදේශ රැසකට පැය 24ක ජල කප්පාදුවක් සිදු කෙරුණා.එහෙත් පසුව පැය කිහිපයක් යන තුරු ඇතැම් ප‍්‍රදේශවලට නිසි පරිදි ජල සැපයුම ලැබුණේ නැහැ.මේ සම්බන්ධයෙන් ද ජාතික ජලසම්පාදන හා ජලාපවාහන මණ්ඩලයේ සභාපතිවරයාගෙන් විමසීමක් කළා.එහිදී ඔහු කියා සිටියේ ජල සැපයුම සම්පූර්ණයෙන් බිඳ වැටුණු පසු යළි සාමාන්‍ය තත්ත්වයට පත්වීම සඳහා සැළකිය යුතු කාලයක් ගන්නා බවයි.මේ අතර ඊයේ (02) සහ පෙරේදා (01) දිනයේ බම්බලපිටිය,මහරගම,කොට්ටාව සහ දෙමටගොඩ යන ප‍්‍රදේශවලට පෙර දැනුම් දීමකින් තොරව ජලය කපා හැර තිබූ බවටයි නෙත් නිවුස් ඇමතූ ශ‍්‍රාවකයින් ප‍්‍රකාශ කළේ.", 
    "views": "4468", 
    "authors": [
        "දිල්ශාන් තුෂාර"
    ], 
    "title": "ඉදිරියේදී වරින් වර ජල සැපයුමත් බිඳවැටිය හැකියි - ජල සම්පාදන මණ්ඩලය"
}